א גַּעְשַׁעְפֵט
א גַּעשַׁעְפְט (בְּעִבְרִית: הָעִסְקָה) הוּא שְׁמוֹ שֶׁל סֶרֶט פְּעוּלָּה בְּיִידִישׁ מִשְּׁנַת 2005, שֶׁהוּפַק, צוּלַּם, וּבוִיּם עַל יְדֵי יְהוּדִים חֲרֵדִים בַּמוֹנְסִי, נְיוּ יוֹרְק. זֶהוּ הַסֶּרֶט הָרִאשׁוֹן בְּיִידִישׁ שֶׁיּוֹצֵא מִקֶּרֶב חוּגִים חֲרֵדִיִּים, וְאֶחָד הַסְּרָטִים הָרִאשׁוֹנִים שֶׁהוּפְקוּ בְּיִידִישׁ מֵאָז שְׁנוֹת הַ-40.
הַסֶּרֶט צוּלַּם בְּאַרְצוֹת הַבְּרִית בְּרָמַת הָפָקָה גְּבוֹהָה יַחֲסִית, וְזָכָה שָׁם לִתְּהוּדָה. כְּמוֹ כָּל סֶרֶט חֲרֵדִי טִיפּוּסִי, צֶוֶות הַשַּׂחְקָנִים בַּסֶּרֶט מוּרְכָּב מִגְּבָרִים בִּלְבַד.
"א גַּעֲשֶׁעְפֵט" הוּא סֶרֶט שׁוֹד, הַמְּגוֹלֵל אֶת סִיפּוּרוֹ שֶׁל פֶּרֶץ, סוֹחֵר שֶׁחַיָּיו מִשְׂתָּרְעִים עַל קַו הַתְּפֶר בֵּין הָרֶקַע הַחֲרֵדִי שֶׁלּוֹ לְבֵין חַיֵּי עוֹלָם תַּחְתּוֹן. פֶּרַץ מוּכָן לְהִשְׁתַּמֵּשׁ בְּאַלִּימוּת כְּדֵי לְנַהֵל אֶת עֲסָקָיו הַמְּפוּקְפָּקִים, וְהַסֶּרֶט עוֹקֵב אַחַר הַקַּרְיֵירָה הַפְּלִילִית שֶׁלּוֹ. בְּמַאי הַסֶּרֶט, חָסִיד וִיזְ'נִיץ, צִייֵּן שֶׁהוּא הוּשְׁפַּע מִכַּמָּה סִרְטֵי מְיְינְסְטְרִים אָמֶרִיקָאִיִים, כּוֹלֵל "לֵב אַמִּיץ" שֶׁל הַבַּמַּאי מַל גִּיבְסוֹן. עוֹרֵךְ הַסֶּרֶט, רוֹלַנְד מִילְמָן, עֵרֶךְ מִסְפַּר סִרְטֵי יִידִישׁ (סֶרֶט כּוֹשֶׁר "שְׁוַויְיץ" וְסֶרֶט בִּישּׁוּל "נוּ שֶׁמֵּאלֵץ"), וּלְפִיו הַמִּשְׂחָק בַּסֶּרֶט "לֹא נִפְלָא, אֲבָל הַצִּילּוּם לֹא רַע".
סְבִיב הַשִּׁיוּוּק הוֵירְאֵלִי וְהָאִינְטֶרֶנֵטִי שֶׁל הַסֶּרֶט, שֶׁהוּפְנָה בְּעִיקָּר לִקְהָל חֲרֵדִי, הִתְעוֹרֵר פּוּלְמוּס כַּאֲשֶׁר רַבָּנִים אָסְרוּ לִצְפּוֹת בּוֹ בְּשֶׁל חָשְׁשָׁם מַחֲדִירָה שֶׁל הַשְׁפָּעוֹת הַקּוֹלְנוֹעַ וְהַתֵּיאַטְרוֹן לַצִּיבּוּר הַחֲרֵדִי. הַסּוֹצְיוֹלוֹג חַיִּים וְקַסְמָן מֵאוּנִיבֶרְסִיטַת רַאטְגְרֶס שֵׂיעָר כִּי הָעוּבְדָּה שֶׁהַסֶּרֶט נַעֲשָׂה בְּיִידִישׁ הוֹסִיפָה לַחֲשָׁשׁוֹת, מִשּׁוּם שֶׁ"אֲנָשִׁים עֲלוּלִים לַחֲשׁוֹב אִם זֶה בְּיִידִישׁ, זֶה עוֹשֶׂה אֶת זֶה כָּשֵׁר". עַל-פִּי וְקְסְמָן, הַהוֹפָעָה שֶׁל סֶרֶט בַּיִידִישׁ הָיָה חֵלֶק מִשִּׁינּוּי מַשְׁמָעוּתִי בָּעוֹלָם הַחֲרֵדִי אֲשֶׁר הֵחֵל לְאַמֵּץ מְגְוָוָן שֶׁל מוּצְרֵי תַּרְבּוּת, כּוֹלֵל מוּזִיקָה, סִיפּוֹרֶת, וַאֲפִילּוּ תֵּיאַטְרוֹן, שֶׁהַדּוֹרוֹת הַקּוֹדְמִים לָהֶם נִמְנְעוּ מֵהֶם.[1]
הַסֶּרֶט מֶשַׁךְ גַּם תְּשׂוּמֶת לֵב בְּחוּגִים יְהוּדִיִּים חִילּוֹנִיִּים בַּעֲלֵי עִנְיָין בְּיִידִישׁ, מִשּׁוּם שֶׁמְּדוּבָּר בְּמִסְמָךְ בְּיִידִישׁ בֶּן זְמַנֵּנוּ.[2] הוּא הוּקְרָן בֵּין הַיֶּתֶר בְּ"אַשְׁכְּנְז פֶּסְטִיבָל" בְּטוֹרוֹנְטוֹ וּבְפֶסְטִיבָל הַיִּידִישׁ בְּאוּנִיבֶרְסִיטַת אָרִיזוֹנָהּ.[3] בִּשְׁנַת 2009 יָצָא הַסֶּרֶט בְּיִשְׂרָאֵל תַּחַת הַשֵּׁם "הָעִסְקָה", וְצוֹרֵף לוֹ דִּיבּוּב בְּעִבְרִית.