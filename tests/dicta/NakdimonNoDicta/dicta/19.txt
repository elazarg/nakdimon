אִרְגּוּנֵי חֶסֶד בְּיִשְׂרָאֵל
אִרְגּוּנֵי חֶסֶד הוּא שָׁם כּוֹלֵל לְאִרְגּוּנִים שֶׁפּוֹעֲלִים לְמַעַן מַתַּן עֶזְרָה בְּאוֹפֶן ווֹלוּנְטָרִי, מִמְּנִיעִים א-פּוֹלִיטִיִּים, סוֹצְיוֹלוֹגִיִּים אוֹ מִגְדָּרִיִּים, לָרוֹב מִתּוֹךְ אִידֵאוֹלוֹגְיָה שֶׁל צְדָקָה וּגְמִילוּת חֲסָדִים. בְּיִשְׂרָאֵל פּוֹעֲלִים אִרְגּוּנִים הִתְנַדְּבוּתִיִּים רַבִּים הַפּוֹעֲלִים לְמַעַן מַטְּרוֹת צְדָקָה מְגוּוָּנוֹת: מַתַּן אוֹכַל לִרְעֵבִים, אִיסּוּף צַעֲצוּעִים לִילָדִים עֲנִיִּים, חֲלוּקָּה שֶׁל בְּגָדִים לְנִזְקָקִים וְעוֹד. חֵלֶק נִיכָּר מֵהָאִרְגּוּנִים אֵינוֹ נִתְמָךְ עַל יְדֵי הַמֶּמְשָׁלָה.
בְּיִשְׂרָאֵל יֶשְׁנָן כְּ-15 אֶלֶף עֲמוּתּוֹת פְּעִילוּת[דְּרוּשׁ מָקוֹר], כְּ-16 אָחוּז מֵהֶן עוֹסְקוֹת בִּרְוָוחָה וּבְרִיאוּת.
בְּאוֹפֶן מָסוֹרְתִּי, בִּתְחוּם הָרְוָוחָה פּוֹעֲלִים אִרְגּוּנִים דָּתִיִּים רַבִּים וְאֵלֶּה מְתַרְכְּזִים בְּסִיּוּעַ כַּסְפִּי וְחוֹמְרִי, הֶמְשֵׁךְ לְתַרְבּוּת הַצְּדָקָה שֶׁאִפְיְינָה אֶת הַחֶבְרָה הַיְּהוּדִית גַּם בְּגוֹלָהּ. בְּדֶרֶךְ כְּלָל תּוֹרְמִים הָאִרְגּוּנִים הַדָּתִיִּים כְּסָפִים אוֹ מוּצָרִים לִבְנֵי אָדָם, בְּעוֹד שֶׁאִרְגּוּנִים לֹא דָּתִיִּים בִּתְחוּם הָרְוָוחָה נָטוּ לְהָקִים אִרְגּוּנֵי פִילַנְתְּרוֹפְּיָה, שֶׁנָּתְנוּ כְּסָפִים לְקִידּוּם מַטָּרוֹת כְּמוֹ חִינּוּךְ וּבְרִיאוּת.
בַּמִּגְזָר הָעַרְבִי בּוֹלֵט חֶסְרוֹנָן שֶׁל עֲמוּתּוֹת הַמְּטַפָּלוֹת בִּמְצוּקָה חוֹמְרִית בַּשָּׁנִים הָאַחֲרוֹנוֹת, עַל אַף הַמְּצוּקָּה הַכַּלְכָּלִית הַקָּשָׁה בְּמִּגְזָר זֶה. פְּרוֹפ' בִּנְיָמִין גִּדְרוֹן, מְנַהֵל הַמֶּרְכָּז הַיִּשְׂרְאֵלִי לְחֵקֶר הַמִּגְזָר הַשְּׁלִישִׁי, מִשַׁעֵר שֶׁיִּיתָּכֵן שֶׁאִרְגּוּנִים אִיסְלָאמִיִּים שֶׁאֵינָם רְשׁוּמִים כָּעֲמוּתּוֹת מְמַלְּאִים חֵלֶק מֵהַחַסֵר[1].
אִרְגּוּנֵי חֶסֶד בּוֹלְטִים
לְהַלָּן רְשִׁימַת אִרְגּוּנֵי חֶסֶד שֶׁמַּחְזוֹר הַפְּעִילוּת הַשְּׁנָתִית שֶׁלָּהֶם בִּשְׁנַת 2010 (דְּרוּשׁ רִיעֲנוּן) עָלָה עַל 10 מִילְיוֹן ש"ח, לְפִי הַדִּיוּוּחַ בַּאֲתַר גֶּיְידֶסְטָאר.