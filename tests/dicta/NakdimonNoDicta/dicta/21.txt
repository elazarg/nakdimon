אוּזְבֵּקִיסְטָן בַּמִּשְׂחָקִים הָאוֹלִימְפִּיִּים
אוּזְבֵּקִיסְטָן מִשְׁתַּתֶּפֶת בַּמִּשְׂחָקִים הָאוֹלִימְפִּיִּים מֵאָז אוֹלִימְפִּיָּאדַת אַטְלַנְטָה (1996). עַד 1991 הָיְיתָה אוּזְבֵּקִיסְטָן חֵלֶק מִבְּרִית הַמּוֹעָצוֹת, וּסְפּוֹרְטָאִיָה הִתְחָרוּ בְּמִסְגֶּרֶת הַמִּשְׁלַחַת הַסּוֹבְיֵיטִית. בְּאוֹתָהּ שָׁנָה הִתְפָּרְקָה בְּרִית הַמּוֹעָצוֹת לְ-15 מְדִינוֹת נִפְרָדוֹת, וְ-12 מֵהֶן, בָּהֶן אוּזְבֵּקִיסְטָן, שָׁלְחוּ מִשְׁלַחַת מְאוּחֶדֶת לְאוֹלִימְפִּיָּאדַת בַּרְצְלוֹנָה (1992). בְּאַרְבַּע הָאוֹלִימְפִּיָּאדוֹת בָּהֶן הִשְׁתַּתְּפָה אוּזְבֵּקִיסְטָן, צָבְרוֹ הַסְּפּוֹרְטָאִים הָאוֹזְבֵּקִים 32 מֶדַלְיוֹת, מֵהֶן 9 מֵדַלְיוֹת זָהָב. הָעֲנָפִים הַבּוֹלְטִים בְּיוֹתֵר הֵם הֵיאָבְקוּת וְאִיגְרוֹף.
הִיסְטוֹרְיָה
הַמִּשְׁלַחַת הָעַצְמָאִית הָרִאשׁוֹנָה שֶׁל אוּזְבֵּקִיסְטָן, בְּאוֹלִימְפִּיָּאדַת אַטְלַנְטָה, כָּלְלָה 71 סְפּוֹרְטָאִים. שְׁנַיִים מֵהֶם זָכוּ בַּמֶדַלְיוֹת הָרִאשׁוֹנוֹת בְּתוֹלְדוֹתֶיהָ: הַגּ'וּדוקָא אַרְמֵן בְּגֶדְסְרוֹב זָכָה בְּמֵדַלְיַית כֶּסֶף וְהַמִּתְאַגְרֵף כָּרִים טוּלְגְּנוֹב זָכָה בְּמֵדַלְיַית אָרָד. בְּאוֹלִימְפִּיָּאדַת סִידָנִי (2000) נָטְלוּ חֵלֶק 70 סְפּוֹרְטָאִים אוּזְבֵּקִים. הַמִּתְאַגְרֵף מַחְמַטְקוֹדִיר עַבְּדוּלָאַיְיב זָכָה בְּמֵדַלְיַית הַזָּהָב הָרִאשׁוֹנָה בְּתוֹלְדוֹת אוּזְבֵּקִיסְטָן (בְּמִשְׂחֲקֵי הַקַּיִץ). שְׁנֵי מִתְאַגְרָפִים נוֹסָפִים, סָרָגַיי מִיחָאִילוֹב וְרוֹסְטָם סָאידוּב, זָכוּ בְּמֵדַלְיוֹת אָרָד, וּמִתְאַגְרֵף רְבִיעִי, רוֹסְלָאן צָ'גְאיְיב, הֶעְפִּיל לְשָׁלֵב רֶבַע גְּמַר. בְּהֵיאָבְקוּת בָּלַט אַרְתוּר טָאִימְזוֹב, שֶׁזָּכָה בְּמֵדַלְיַית כֶּסֶף.
גַּם בְּאוֹלִימְפִּיָּאדַת אָתוּנָה (2004) הִשְׁתַּתְּפוּ 70 סְפּוֹרְטָאִים אוּזְבֵּקִים. טָאִימְזוֹב זָכָה בְּמֵדַלְיַית זָהָב, וְכָמוֹהוּ גַּם הַמִּתְאַבֵּק אָלֶכְּסַנְדֶּר דּוֹקְטוֹרְשְׁוִוילִי. מִתְאַבֵּק שְׁלִישִׁי, מְגוּמָד אִיבֶּרְגִּימוֹב זָכָה בְּמֵדַלְיַית כֶּסֶף. וְהַמִּתְאַגְרָפִים בְּחוֹדִירְג'וֹן סוֹלְטוֹנוֹב וְאוֹטְקִירְבֵּק חַיְידְרוֹב זָכוּ בְּמֵדַלְיוֹת אָרָד, וּשְׁלוֹשָׁה מִתְאַגְרְפִים אוֹזְבֵּקִים נוֹסָפִים, טוֹלָאשְׁבּוּי דּוֹנְיוֹרוֹב, דִּילְשׁוּד מַחְמוֹדוֹב וְשִׁרְזוּד חוֹסֵאנוֹב, הֶעְפִּילוּ לְשָׁלֵּב רֶבַע הַגְּמָר. בַּהֲרָמַת מִשְׁקוֹלוֹת בָּלַט אָלֶכְּסַנְדֶּר אוֹרִינוֹב, שֶׁסִּייֵּם בַּמָּקוֹם הַשְּׁמִינִי. עַל הִשְׁתַּתְּפוּתָהּ שֶׁל אוּזְבֵּקִיסְטָן בְּמִשְׂחָקִים אֵלֶּה הָעִיבָה פְּסִילָתָהּ שֶׁל מִיָּידָה הַפַּטִּישׁ אוּלְגָּה שֶׁצ'וֹקִינָה, בְּשֶׁל שִׁימּוּשׁ בְּסַמִּים.
לְאוֹלִימְפִּיָּאדַת בֶּיְיגִ'ינְג (2008) שָׁלְחָה אוּזְבֵּקִיסְטָן מִשְׁלַחַת קְטַנָּה יוֹתֵר, בַּת 58 סְפּוֹרְטָאִים. הַמִּתְאַבֵּק אַרְתוּר טָאִימְזוֹב זָכָה בְּמֵדַלְיַית זָהָב שְׁנִיָּיה בִּרְצִיפוּת, וַעֲמִיתוֹ סוּסְלָן טִיגִיְיב זָכָה בְּמֵדַלְיַית כֶּסֶף, אַךְ זוֹ נִשְׁלְלָה מִמֶּנּוּ בְּ-2016 בְּשֶׁל הַרְשָׁעָה בְּאֶמְרוֹץ. דִּילְשׁוּד מִנְּסוֹרוֹב סִייֵּם בַּמָּקוֹם הַחֲמִישִׁי וְקוֹרְבָּן קוֹרְבָּנוֹב בַּמָּקוֹם הַשְּׁבִיעִי. הַגּ'וּדוקָא עַבְדּוּלוֹ טֶנְגְּרִיֶיב זָכָה בְּמֵדַלְיַית כֶּסֶף, בְּעוֹד שֶׁרִישּׁוּד סוֹבִירוֹב זָכָה בְּמֵדַלְיַית אָרָד. ג'וֹדוְקָא נוֹסָף, מֵיּרְאֵלִי שֶׁרִיפּוּב, סִייֵּם בַּמָּקוֹם הַחֲמִישִׁי. בְּנוֹסָף, שְׁנֵי מִתְעַמְלִים אוֹזְבֵּקִים זָכוּ לָרִאשׁוֹנָה בְּמֵדַלְיוֹת אָרָד - אַנְטוֹן פּוֹקִין בְּתַּרְגִּיל הַמַּקְבִּילִים וִיקְטְרִינָה חִילְקוּ, שֶׁהָיְיתָה לִסְפּוֹרְטָאִית הָאוֹזְבָּקִית הָרִאשׁוֹנָה, וְהַיְּחִידָה עַד כֹּה, שֶׁזּוֹכֶה בַּמֶדַלְיָה הָאוֹלִימְפִּית בְּמִשְׂחֲקֵי הַקַּיִץ - בִּטְרֶמְפּוֹלִינָה. חוֹתֵר הַקָאנוֹ וְאֵדִים מִנָּקוֹב הָיָה קָרוֹב לִזְכִיָּיה רִאשׁוֹנָה בְּמֶדַלְיָה גַּם בֶּעָנָף זֶה, אַךְ סִייֵּם בַּמָּקוֹם הָרְבִיעִי בַּמִּקְצֶה הַסְּפְּרִינְט לְ-1,000 מֶטֶר. בַּעֲנַף הַטָּאקְוַוֹנְדּוֹ בָּלַט אַקְמָאל אִירְגְּשְׁב, שֶׁסִּייֵּם בַּמָּקוֹם הַחֲמִישִׁי. הַמִּתְאַגְרָפִים הָאוֹזְבֵּקִים לֹא הִצְלִיחוּ בְּמִשְׂחָקִים אֵלּוּ לִזְכּוֹת בְּמֶדַלְיוֹת, אַךְ שְׁנַיִים מֵהֶם, דִּילְשׁוּד מַחְמוֹדוֹב וְאַלְשׁוֹד רְסוֹלוֹב, הֶעְפִּילוּ לְשָׁלֵּב רֶבַע הַגְּמָר.
בְּאוֹלִימְפִּיָּאדַת לוֹנְדוֹן (2012) הִשְׁתַּתְּפוּ 54 סְפּוֹרְטָאִים אוּזְבֵּקִים. טָאִימְזוֹב זָכָה בְּמֵדַלְיַית זָהָב שְׁלִישִׁית בִּרְצִיפוּת, שֶׁהָיְיתָה גַּם מֵדַלְיַית הַזָּהָב הַיְּחִידָה לִזְכוּתָהּ שֶׁל הַמִּשְׁלַחַת. מִתְאַבֵּק נוֹסָף, סוּסְלָאן טִיגִיְיב, זָכָה בְּמֵדַלְיַית אָרָד, אַךְ זוֹ נִשְׁלְלָה מִמֶּנּוּ חוֹדָשִׁים סְפוּרִים לְאַחַר הַמִּשְׂחָקִים, לְאַחַר שֶׁנִּמְצָא כִּי נֵטֶל סַמִּים. שְׁנֵי סְפּוֹרְטָאִים אוּזְבֵּקִים נוֹסָפִים שֶׁזָּכוּ בְּמֶדַלְיוֹת הָיוּ הַגּ'וּדִוקָא רִישּׁוּד סוֹבֵירוּב וְהַמִּתְאַגְרֵף אַבוּס אֲטוֹיב, שֶׁזָּכוּ בְּמֵדַלְיוֹת אָרָד. אַרְבָּעָה מִתְאַגְרְפִים נוֹסָפִים הוּדְּחוּ בְּשָׁלָב רֶבַע הַגְּמָר. סְפּוֹרְטָאִים אוּזְבֵּקִים נוֹסָפִים שֶׁבָּלְטוּ בְּלוֹנְדוֹן כָּלְלוּ אֶת חוֹתָר הַקָאנוֹ וְאֵדִים מִנָּקוֹב (מָקוֹם רְבִיעִי בַּמִקָצֶה לְ-1000 מֶטְרִים), מֵרִים הַמִּשְׁקוֹלוֹת רוֹסְלָן נוֹרוֹדִינוֹב (מָקוֹם הָרְבִיעִי), רוֹכֵב הָאוֹפַנַּיִים סְרְגַיי לְגוּטִין (מָקוֹם חֲמִישִׁי בְּמֵרוֹץ אוֹפְנֵי כְּבִישׁ), הַגּ'וּדוקָא רַמְזִידִין (מָקוֹם חֲמִישִׁי), הַמִּתְאַבֵּק קוֹרְבָּן קוֹרְבְּנוֹב (מָקוֹם חֲמִישִׁי), מָרִים הַמִּשְׁקוֹלוֹת אִיוָוּאָן אַפְרְמוֹב (מָקוֹם חֲמִישִׁי); הָאֶתְלֵטִית סְבַטְלָנָה רֶדֶזִיוִוֹיל (מָקוֹם שְׁבִיעִי בַּקְפִיצָה לְגוֹבַהּ) וְהַגּ'וּדוקָא דִּילְשׁוּד צ'וֹרִיְיב (מָקוֹם שְׁבִיעִי).
אוֹלִימְפִּיָּאדַת רִיּוֹ דֶּה זְ'נֶיְירוּ (2016) הָיְיתָה הַמּוּצְלַחַת בְּיוֹתֵר בְּתוֹלְדוֹת אוּזְבֵּקִיסְטָן, עִם 13 מֶדַלְיוֹת, מֵהֶן 4 מֵדַלְיוֹת זָהָב, הֶישֵּׂג דּוֹמֶה לְהֶישֵּׂגֵי הַמִּשְׁלָחוֹת הָאוֹזְבַּקִיּוֹת בְּשָׁלוֹשׁ הָאוֹלִימְפִּיָאדוֹת הַקּוֹדְמוֹת גַּם יַחַד. הָאִיגְרוּף הָיָה הָעָנָף הַבּוֹלֵט בְּיוֹתֵר. הַמִּתְאַגְרָפִים הִתְחָרוּ בְּכָל עֶשֶׂר קָטֵגוֹרְיוֹת הַמִּשְׁקָל לִגְבָרִים, וּבְשֶּׁבַע מֵהֶן זָכוּ בְּמֶדַלְיוֹת. חַסְנָבּוּי דּוֹסְמָטוֹב, שֶׁאֲחוּבִידִין זוֹירוֹב וּפַזְלִידִין גְּאִיבֶנְזָארוֹב זָכוּ בְּמֵדַלְיוֹת זָהָב, שֶׁחָרָאם גִּיאָסוֹב וּבְקָטָמִיר מִלִּיקוֹזְיְיב זָכוּ בְּמֵדַלְיוֹת כֶּסֶף, וּמוֹרוֹגּ'וֹן אַחְמַדְלַיְיב וְרוֹסְטָם טוֹלְגְּנוֹב זָכוּ בְּמֵדַלְיוֹת אָרָד. בְּנוֹסָף, סִייְּמוּ הוּרְשִׁיד טוֹזִ'יבִיְיב וּבְחוֹדִיר זָ'לוֹלוֹב בַּמָּקוֹם הַחֲמִישִׁי. בְּמֵדַלְיַית הַזָּהָב הָרְבִיעִית לִזְכּוּת הָאוֹזְבָּקִים זָכָה מֵרִים הַמִּשְׁקוֹלוֹת רוֹסְלָאן נוֹרוֹדִינוֹב. אֵיוָואָן אַפֶרְמוּב סִייֵּם בַּמָּקוֹם הַחֲמִישִׁי וְרוֹסְטָם גַ'נְגְּבִּיְיב בַּמָּקוֹם הַשִּׁישִּׁי. בְּהֵיאָבְקוּת זָכוּ שְׁלוֹשָׁה אוּזְבֵּקִים בְּמֵדַלְיוֹת אָרָד: אֵיחַטְיוֹר נִבְרוֹזוֹב, מְגוּמֵד אִיבֶּרְגִּימוֹב וְאַלְמוֹרְט טֶסְמוֹרְדּוֹב. בִּקְזוּד עַבְּדוֹרַחְמוֹנוֹב סִייֵּם בַּמָּקוֹם הַחֲמִישִׁי. הַגּ'וּדְוקָא רִישּׁוּד סוֹבִירוֹב זָכָה בְּמֵדַלְיַית אָרָד שְׁלִישִׁית בִּרְצִיפוּת, וְגַם דִּיּוֹרְבַּק אוֹרוֹזְבוּיְיב זָכָה בְּמֵדַלְיַית אָרָד. עַבְדּוּלוֹ טֶנְגָּרִיְיב סִייֵּם בַּמָּקוֹם הַחֲמִישִׁי. סְפּוֹרְטָאִים אוּזְבֵּקִים נוֹסָפִים שֶׁבָּלְטוּ בָּרְיוֹ דֶּה זְ'נֶיירוּ כָּלְלוּ אֶת לוֹחֵם הַטָּאקְוַוֹנְדּוֹ דֶּמִיטְרִי שׁוֹקִין שֶׁסִּייֵּם בַּמָּקוֹם הַחֲמִישִׁי, אֶת חוֹתֵר הֵקָאנוּ גְּרָאסִים קוֹצְ'נֵב שֶׁסִּייֵּם בַּמָּקוֹם הַשְּׁבִיעִי בַּמִקָצֶה לְ-1000 מֶטֶר וּבַמָּקוֹם הַשְּׁמִינִי בַּמִּקְצֶה הַזּוּגוֹת לְ-1000 מֶטֶר, יַחַד עִם סְרִיק מִיַּרְבְּקוֹב, וְאֶת הַמִּתְעַמֶלֶת הַוָּותִיקָה אוֹקְסָנָה צ'וּסוֹבִיטִינָה בַּת הַ-41, שֶׁסִּייְּמָה בַּמָּקוֹם הַשְּׁבִיעִי בְּתַרְגִּיל הַקְּפִיצוֹת.
מִשְׂחֲקֵי הַחוֹרֶף
אוֹלִימְפִּיָּאדַת הַחוֹרֶף הָרִאשׁוֹנָה בָּהּ הִשְׁתַּתְּפָה אוּזְבֵּקִיסְטָן הָיְיתָה אוֹלִימְפִּיָּאדַת לִילְהָאמַר (1994). הָיְיתָה זוֹ אוֹלִימְפִּיָּאדַת הַחוֹרֶף הַיְּחִידָה עַד כֹּה בָּהּ זָכָה סְפּוֹרְטָאי אוּזְבָּקִי בְּמֶדַלְיָה - לִינָה צָ'רִיאזוֹבָה זָכְתָה בְּמֵדַלְיַית זָהָב בִּסְקִי חוֹפְשִׁי. פְּרָט לְהֶישֵּׂג זֶה, הַהֶישֵּׂג הַגָּבוֹהַּ הַיָּחִיד הַנּוֹסָף שֶׁל הַמִּשְׁלַחַת הָאוֹזְבָּקִית נִרְשַׁם בְּאוֹלִימְפִּיָּאדַת נֶאֶגְנוּ (1998), אָז דּוֹרְגָה הַמַּחֲלִיקָה הָאוֹמָּנוּתִית טְטִיָאנָה מִלִּינֵינָה בַּמָּקוֹם הַשְּׁמִינִי.
מֶדַלְיוֹת
לְפִי אוֹלִימְפַּיָּאדָה
בְּאוֹלִימְפִּיָּאדוֹת הַחוֹרֶף:
לְפִי עַנְף