אֵאוּדוֹקְסוֹס מַקְנִידוֹס אֵאוּדוֹקְסוֹס מַקְנִידוֹס (בִּיוָונִית: Εύδοξος, 408 אוֹ 410 - 347 אוֹ 355 לפנה"ס) הָיָה אַסְטְרוֹנוֹם, מָתֵמָטִיקַאי, פִיזִיקַאי וּמְלוּמָּד יְוָונִי, מִתַּלְמִידֵי אַפְּלָטוֹן. לְאוֹר הָעוּבְדָּה שֶׁכָּל חִיבּוּרָיו אָבְדוּ, יְדִיעוֹתֵינוּ אוֹדוֹתָיו מוּשָּׂגוֹת הוֹדוֹת לִמְקוֹרוֹת מִשְׁנִיִּים, דּוּגְמַת הַפּוֹאֵמָה שֶׁל אָרָאטוֹס עַל אַסְטְרוֹנוֹמְיָה. הַסְּפָרִיקָה שֶׁל תֵּאוֹדוֹסְיוּס מִבִּיתִינְיָה עֲשׂוּיָה לִהְיוֹת מְבוּסֶּסֶת עַל חִיבּוּר שֶׁל אֵאוּדוֹקְסוֹס. אֵאוּדוֹקְסוֹס הָיָה בְּנוֹ שֶׁל אָאֶסְכִּינֶס מַקְנִידוֹס שֶׁבְּאַסְיָה הַקְּטַנָּה. מַסָּעוֹ הָרִאשׁוֹן שֶׁל אֵאוּדוֹקְסוֹס הָיָה לְטָארֶנְטוּם עַל מְנַת לִלְמוֹד יַחַד עִם אַרְכִיטָס, מִמֶּנּוּ לָמַד מָתֵמָטִיקָה. בְּעוֹדוֹ שׁוֹהֶה בְּאִיטַלְיָה, בִּיקֵּר אֵאוּדוֹקְסוֹס בְּסִיצִילְיָה, וּבָהּ לָמַד רְפוּאָה עִם פִּילִיסְטוֹן. בִּשְׁנַת 387 לפנה"ס לַעֲרֹךְ, בְּעוֹדוֹ בֶּן 23 שָׁנִים, נָסַע אֵאוּדוֹקְסוֹס עִם הָרוֹפֵא תֵּאוֹמְדוֹן לְאָתוּנָה כְּדֵי לִלְמוֹד יַחַד עִם מַמְשִׁיכֵי דַּרְכּוֹ שֶׁל סוֹקְרָטֵס. לְבַסּוֹף, הוּא הָיָה לְתַלְמִידוֹ שֶׁל אַפְּלָטוֹן, עִמּוֹ לָמַד בְּמֶשֶׁךְ חוֹדָשִׁים מִסְפַּר, אַךְ בְּשֶׁל חילוקי-דעות נִפְרְדוּ דַּרְכֵיהֶם. אֵאוּדוֹקְסוֹס הָיָה עָנִי לְמַדַּי וְיָכוֹל הָיָה לְהַרְשׁוֹת לְעַצְמוֹ לְהִתְגּוֹרֵר בְּפִּירֵאוּס בִּלְבָד. עַל מְנַת לְהַגִּיעַ לְשִׁיעוּרָיו שֶׁל אַפְּלָטוֹן, הוּא נֶאֱלַץ לִצְעוֹד שִׁבְעָה מִילִין לְכָל כֵּיוָון, בְּכָל יוֹם. בְּשֶׁל עוֹנְיוֹ, חֲבֵרָיו גִּייְּסוּ תְּרוּמוֹת שֶׁהִסְפִּיקוּ כְּדֵי לְשַׁלְּחוֹ לְהֶלְיוֹפּוֹלִיס בְּמִצְרַיִם כְּדֵי שֶׁיַּחְקוֹר שָׁם אֶת תְּחוּמֵי הָאַסְטְרוֹנוֹמְיָה וְהַמָּתֵמָטִיקָה, וְשָׁם הוּא הִתְגּוֹרֵר בְּמֶשֶׁךְ 16 חוֹדָשִׁים. מִמִּצְרַיִם, הוּא נָסַע לְקִיזִיקוּס, הַשּׁוֹכֶנֶת לְחוֹפוֹ הַדְּרוֹמִי שֶׁל יָם הַשַּׁיִשׁ, וּלְאַחַר מִכֵּן נָשְׂאוּ אוֹתוֹ רַגְלָיו לִפְּרוֹפּוֹנְטִיס. לְאַחַר מִכֵּן, הִמְשִׁיךְ אֵאוּדוֹקְסוֹס דָּרוֹמָה וְהִגִּיעַ לֶחָצֵר מָאוּסוֹלוֹס. בְּמַהֲלַךְ מִסְּעוֹתָיו קִיבֵּץ לוֹ אֵאוּדוֹקְסוֹס תַּלְמִידִים רַבִּים מִמְּחוֹזוֹת שׁוֹנִים. בִּתְחוּם הָאַסְטְרוֹנוֹמְיָה הוּא הֵחֵל לְהִשְׁתַּמֵּשׁ בַּמּוּנָּח גְּלוֹבּוּס וְתָרַם לְחֵקֶר תְּנוּעַת כּוֹכְבֵי לֶכֶת. בִּתְחוּם הַמָּתֵמָטִיקָה הוּא חֵקֶר יַחַס בֵּין גְּדֵלִים וּבִיסֵּס אֶת שִׁיטַת הַמִּיצּוּי. עַל שְׁמוֹ קְרוּיִים מַכְתְּשִׁים בְּמַאְדִּים וּבַיָּרֵחַ.