אָסוּד
אָסוּד הָיָה חַיִל מִשְׁמָר וִיחִידָה צְבָאִית שֶׁל חַיָּילִים מִמּוֹצָא אֵלָאנִי. שֵׁם הַשֵּׁבֶט הַמּוֹנְגּוֹלִי הוּא צוּרַת הָרַבִּים שֶׁל אֵס, שְׁמָם שֶׁל הָאלָאנִים בְּעַרְבִית.
לְאַחַר הַפְּלִישָׁה הַמּוֹנְגּוֹלִית לָרוֹס (רוֹס שֶׁל קִיֶּיב) נִכְנְעוּ רַבִּים מֵהַאֲלָאנִים לָאִימְפֶּרְיָה הַמּוֹנְגּוֹלִית. חֵלֶק מֵהֶם הִמְשִׁיךְ לְהִתְנַגֵּד לְאוֹרְדַּת הַזָּהָב. לוֹחֲמִים רַבִּים הוֹעָבְרוּ מִצְּפוֹן הַקַּוְוקָז לְמוֹנְגּוֹלְיָה. הוֹעָלְתָה גַּם הַשְׁעָרָה כִּי הֵם עָזְרוּ לַאֲדוֹנֵיהֶם הַחֲדָשִׁים בְּמִלְחַמְתָּם כְּנֶגֶד הַצֶּ'רְקֵסִים וְכִי הֵם הִשְׁתַּתְּפוּ בַּפְּלִישָׁה הַמּוֹנְגּוֹלִית לְאֵירוֹפָּה. תַּחַת שִׁלְטוֹנוֹ שֶׁל מוּנְגָּקָה חָאן הֵם נִלְחֲמוּ כְּנֶגֶד שׁוֹשֶׁלֶת סוּנְג הַסִּינִית וּמַמְלֶכֶת נַנְזָאוּ בְּיוֹנָאן (1258-1259). הַמִּשְׁמָר הַקֵּיסָרִי הָאֵלָאנִי הָיָה מְחוּלָּק לִשְׁנֵי יְחִידוֹת שֶׁהַמִּפְקָדָה שֶׁלָּהֶם הָיְיתָה בְּחִרְחוּרִין.
לְאַחַר הַכְתָּרָתוֹ שֶׁל קוֹבְּלָאִי חָאן, הִשְׁתַּתְּפוּ הָאלָאנִים בַּמַּעֲרָכָה כְּנֶגֶד אָרִיק בּוֹקָה, אֲחֵיהֶם שֶׁל מוּנְגְּקָה חָאן וְקוֹבְּלָאִי חָאן וְהַטּוֹעֵן לַכֶּתֶר הַמּוֹנְגּוֹלִי, וּמְאוּחָר יוֹתֵר הִשְׁתַּתְּפוּ בַּמַּעֲרָכָה כְּנֶגֶד קְאִידוֹ תַּחַת שׁוֹשֶׁלֶת יוּאָן. הֵם סָבְלוּ אֲבֵידוֹת כְּבֵדוֹת מֵהַהִתְנַגְּדוּת שֶׁל סוּנְג כַּאֲשֶׁר שֵׁרְתוּ תַּחַת הַנְהָגָתָם שֶׁל בְּאִיאָן מִבְּאַרְיָן[1] וְאֵג'וֹ.
בִּסְבִיבוֹת 1271 אִירְגֵּן אוֹתָם קוֹבְּלָאִי חָאן כְּ"מִשְׁמַר גָּאסִין" ("מִשְׁמַר אֵלָאנִי") יַחַד עִם חֵלֶק מֵהַקִּיפְּצְקִים. הַמִּשְׁמָר הָאֵלָאנִי הִגִּיעַ לְשִׂיאוֹ בִּתְקוּפַת שִׁלְטוֹנוֹ שֶׁל הַקֵּיסָר הַסִּינִי גְּיָאטוֹ חָאן. הֵם נוֹתְרוּ בַּעֲלֵי הַשְׁפָּעָה בְּמוֹנְגּוֹלְיָה עַד לַמֵּאָה הַ-15, כַּאֲשֶׁר הָאוֹיְרְטִים כָּבְשׁוּ אֶת מוֹנְגוֹלְיָה.
כַּיּוֹם חַיָּה קְבוּצָה קְטַנָּה שֶׁל שֵׁבֶט הֶאָסוּד בְּמוֹנְגּוֹלְיָה הַפְּנִימִית.