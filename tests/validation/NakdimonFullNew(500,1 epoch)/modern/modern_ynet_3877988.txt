"בֶּעָתִיד נַצִּיעַ אֶת בִּיטּוּחַ הַחוֹבָה הַזּוֹל בְּיוֹתֵר בָּאָרֶץ", כָּךְ אוֹמֵר קוֹבֵּי גִּילוֹן, סָמַנְכַּ"ל עוֹפֶר-אֲבְנִיר, יְבוּאָנִית מוּתַג הַקַּטְנוֹעִים קִימְּקוּ.
גִּילוֹן אָמַר אֶת הַדְּבָרִים בְּמַהֲלַךְ אֵירוּעַ בּוֹ נִפְגְּשׁוּ נְצִיגֵי הַתִּקְשׁוֹרֶת עִם בְּכִירֵי הַנְהָלַת הַמּוּתָג הַטַּיְיוָואנִי.
הַצַּעַד מַגִּיעַ כִּתְגוּבָה לַמִּתְחָרָה הַגְּדוֹלָה שֶׁל אֲבְנִיר, חֶבְרַת מֶטָּרוֹ, הִצִּיעָה זֶה מִכְּבָר בִּיטּוּחַ חוֹבָה שֶׁכְּזֶה.
מַטָּרוֹ מְיַיבֵּאת אֶרְצֶה אֶת מוּתַג הַקַּטְנוֹעִים סָאנְיַאנְג, הַנִּמְכָּר בְּיוֹתֵר בְּיִשְׂרָאֵל.
צְחִי גִּילוּן, מִבַּעֲלֵי עוֹפֶר-אֲבְנִיר, אָמַר כִּי בַּתָכְנִיּוֹת הַחֶבְרָה לַהֲפוֹךְ לַמוּתָג הַמּוֹבִיל בְּיִשְׂרָאֵל כְּבָר בְּ-2011.

עוֹד חָשַׂף גִּילּוּן אֶת נְתוּנֵי מְכִירוֹת הַקַּטְנוֹעִים בַּשָּׁנִים הָאַחֲרוֹנוֹת, וּמֵהֶם עוֹלָה כִּי הַפַּעַר בֵּין קִימְקוֹ לְבֵין סָאנְיַאַנְג, הוֹלֵךְ וּמִצְטַמְצֵם.
בֵּין הַשָּׁנִים 2007 לְ-2009 הִצְטַמְצֵם נֵתַח הַשּׁוּק שֶׁל סָאנְיַאַנְג מִכְּ-45% לְ-40%, וְאִילּוּ נֵתַח הַשּׁוּק שֶׁל קִימְּקוֹ גָּדֵל מִ-26% לְ-30%.
צַ'אנְג קַו, סְגַן נָשִׂיא בָּכִיר בְּקִימְקוֹ, אָמַר בְּהֶקְשֵׁר זֶה כִּי בְּכַוָּונַת הַחֶבְרָה לְסַיֵּיעַ לִיבּוּאָן הַמְּקוֹמִי לַהֲפוֹךְ אֶת קִימְקוֹ לַמּוּתָג הַמּוֹבִיל בְּיִשְׂרָאֵל.

כְּצַעַד לִקְרַאת הַשָּׂגַת הַיַּעַד, נוֹצֵל בִּיקּוּר הָאוֹרְחִים לְהַשָּׁקַת שְׁנֵי דִּגְמֵי קִימְּקוּ חֲדָשִׁים – לְמַעֲשֶׂה דֶּגֶם אֶחָד חָדָשׁ, וְגִרְסָה נוֹסֶפֶת לְדֶגֶם קַיָּים.
הֶחָדָשׁ עוֹנָה לְשֵׁם דֵּאוֹנְטָאוֹן 200, וּמִתְמַקֵּם בֵּין שְׁנֵי דִּגְמֵי הַדֵּאוּנְטָאוֹן שֶׁכְּבָר קַיָּימִים בַּשּׁוּק – 125 וְ-300.
הַ-200 צָפוּי לְהִתְמוֹדֵד מוּל קַטְנוֹעִי 250 עִם הַסָּפֵק דּוֹמֶה (20.5 כ"ס), מִשְׁקָל מְעַט נָמוּךְ מֵהַמְּמוּצָּע - 166 ק"ג - וּמְמַדִּים דּוֹמִים לְאֵלֶּה שֶׁל הַ-300.
תַּג הַמְּחִיר צָפוּי לַעֲמוֹד עַל "פָּחוֹת מִ-25 אֶלֶף שְׁקָלִים", אִם כִּי הַיְּבוּאָן סֵירֵב לַחֲשׂוֹף אֶת הַמְּחִיר הַמְּדוּיָּק.
הַ-300 יְעוּדְכָן מֵעַתָּה, וְיַצִּיעַ גַּם גִּרְסַת ABS, הַכּוֹלֶלֶת בְּהֶתְאֵם לִשְׁמָהּ מַעֲרֶכֶת הַמּוֹנַעַת נְעִילַת גַּלְגַּלִּים.
גַּם בְּמִקְרֶה זֶה לֹא חָשַׂף הַיְּבוּאָן אֶת הַמְּחִיר הָעֲתִידִי.