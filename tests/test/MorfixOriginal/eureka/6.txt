קָרְאוּ לָהּ "I am Rich" וְהִיא הָיְתָה אַפְּלִיקַצְיָה יְקָרָה.
אֵלֶּה הַיָּמִים הָרִאשׁוֹנִים שֶׁל הָאַפְּ-סְטוֹר, חֲנוּת הָאַפְּלִיקַצְיוֹת הַחֲדָשָׁה שֶׁל הָאִיפּוֹן.
מִשְׁתַּמְּשֵׁי הָאִיפּוֹן הָרִאשׁוֹנִים אִמְּצוּ בְּהִתְלַהֲבוּת אֶת הַקּוֹנְסֶפְּט הֶחָדָשׁ - הַטֶּלֶפוֹן שֶׁלָּהֶם הָפַךְ לַמַּחְשֵׁב וְהָאַפְּלִיקַצְיוֹת שבאפסטור הֵן הַתָּכְנוֹת שֶׁיִּפְעֲלוּ בּוֹ.
בָּרוּךְ הַבָּא הַסְּמַרְטְפוֹן!
אֲבָל בְּתוֹךְ יָמִים אֲחָדִים הֶעֱלָה בָּחוּר בְּשֵׁם ארמין היינריך (Armin Heinrich) אֶת מָה שֶׁיֵּחָשֵׁב מִיָּד בְּתוֹר הָאַפְּלִיקַצְיָה הַיְּקָרָה בְּיוֹתֵר באפסטור.
אֲבָל מָה שֶׁמַּמָּשׁ הִפְתִּיעַ בָּהּ הוּא שֶׁאִם קָנִיתָ אוֹתָהּ, אָז כְּשֶׁפָּתַחְתָּ אֶת "I am Rich", רָאִיתָ פָּשׁוּט מָסָךְ בּוֹדֵד שֶׁבְּמֶרְכָּזוֹ תְּמוּנַת יַהֲלוֹם.
הָיָה שָׁם אֵיזֶה מִשְׁפָּט שֶׁאָמַר מַשֶּׁהוּ שֶׁמִּתְרַכֵּז לַמֶּסֶר שֶׁל "אֲנִי עָשִׁיר וּמַגִּיעַ לִי".
הָאַפְּלִיקַצְיָה נִמְכְּרָה בִּסְכוּם שֶׁל $1000 לְכָל קוֹנֶה.
בְּתוֹךְ זְמַן קָצָר לֹא פָּחוֹת מְ-8 אֲנָשִׁים קָנוּ אוֹתָהּ.
הִיא הִצְלִיחָה לְהַעֲנִיק להיינריך הַכְנָסָה פְּשׁוּטָה שֶׁל אַלְפֵי דּוֹלָרִים, בְּמָה שֶׁנֶּחְשַׁב לְ"כֶּסֶף קַל".
הָיוּ שֶׁרָאוּ בָּאַפְּלִיקַצְיָה דֶּרֶךְ לְזַהוֹת שְׁנֵי סוּגִים שֶׁל אֲנָשִׁים, שֶׁאוּלַי חֵלֶק מֵהֶם הוּא גַּם וְגַם.
רֵאשִׁית זִהִיתָ אֶת הָעֲשִׁירִים.
הֵם הָרֵי יְכוֹלִים לְהַרְשׁוֹת לְעַצְמָם לִרְכֹּשׁ אַפְּלִיקַצְיָה שֶׁלֹּא עוֹשֶׂה דָּבָר.
אֲבָל בְּעֶזְרַת "I am Rich" זִהִיתָ גַּם אֶת הָאִידְיוֹטִים, שֶׁשִּׁלְּמוּ רַק כְּדֵי לְהֵרָאוֹת וְלַחְשֹׁב עַל עַצְמָם כַּעֲשִׁירִים.
