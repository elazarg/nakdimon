בְּכָל הִזְדַּמְּנוּת שֶׁהָיְיתָה לוֹ סִיפֵּר שִׁמְעוֹן פֶּרֶס שֶׁהוּא שׁוֹתֶה מִיץ מִלִּימוֹן טָרִי מִדֵּי בּוֹקֶר.
זֶה הָיָה הַסּוֹד הַגָּלוּי שֶׁלּוֹ לַאֲרִיכוּת יָמִים.
אָז אָמְנָם אַף אֶחָד לֹא חַי לְנַצֵּחַ, אֲבָל כּוּלָּנוּ אוֹהֲבִים לִחְיוֹת אֶת הַחַיִּים שֶׁלָּנוּ טוֹב יוֹתֵר, בָּרִיא יוֹתֵר, יָפֶה יוֹתֵר - וְאִם זֶה לֹא דּוֹרֵשׁ מַאֲמָץ כַּבִּיר, אֲנַחְנוּ בִּכְלָל מִבְּסוֹטִים.
מִכֵּיוָון שֶׁרוּבֵּנוּ בְּנוֹת תְּמוּתָה רְגִילוֹת, אֲפִילּוּ לֹא נִשְׁלַח אוֹתְךָ לִסְחוֹט לִימוֹן וְלִבְלוֹעַ אֶת הַמִּיץ הֶחָמוּץ כְּאִילּוּ שֶׁמְּדוּבָּר בְּכַפִּית דְּבַשׁ, אֶלָּא נִסְתַּפֵּק בְּהַמְלָצָה לַחֲלוֹט שְׁתֵּי פְּרוּסוֹת לִימוֹן בְּכוֹס מַיִם חַמִים מִדֵּי בּוֹקֶר, וְאֶפְשָׁר אֲפִילּוּ לְהַמְתִּיק בִּמְעַט דְּבַשׁ.
אָז אֵיךְ כּוֹס מִי לִימוֹן בַּבּוֹקֶר תַּחֲסוֹךְ לְךָ בְּתַּקְצִיב הַבִּיקּוּרִים אֵצֶל הַקּוֹסְמֵטִיקָאִית וְלָמָּה הַגִּ'ינְס שֶׁלְּךָ יָמוּת עַל זֶה? בְּעֶזְרַת עֵדִי מִגֶד, דִּיאֵטָן בְּמַכַּבֵּי שֵׁירוּתֵי בְּרִיאוּת, אָסַפְנוּ 7 סִיבּוֹת טוֹבוֹת לְהַתְחִיל לִשְׁתּוֹת מֵי לִימוֹן כָּל יוֹם, עַל הַבּוֹקֶר.
1. שִׁיפּוּר פְּעוּלַּת מַעֲרֶכֶת הָעִיכּוּל
עֵדִי מַדְגִּישׁ שֶׁחָשׁוּב לִשְׁתּוֹת אֶת מֵי הַלִּימּוֹן דָּבָר רִאשׁוֹן בַּבּוֹקֶר.
הַסִּיבָּה שֶׁשּׁוֹתִים אֶת מֵי הַלִּימּוֹן בַּבּוֹקֶר הִיא שֶׁאֵין כָּמוֹהוּ לַהֲנָעַת מַעֲרֶכֶת הָעִיכּוּל בַּבּוֹקֶר, וְכוּלָּנוּ יוֹדְעִים שֶׁאִם הִיא מִתְעוֹרֶרֶת עַל צַד שְׂמֹאל כָּל הַיּוֹם יֵירָאֶה כָּךְ.
הַפָּקְטִין שֶׁבְּלִּימּוֹן מְשַׁמֵּשׁ כְּזֶרֶז לְהַתְנָעַת הַמַּעֲרֶכֶת בַּבּוֹקֶר, וּלְאוֹרֶךְ הַיּוֹם אוֹתוֹ פַּקְטִין תּוֹרֵם לִתְחוּשַׁת שׂוֹבַע, מְזָרֵז אֶת חִילּוּף הַחוֹמָרִים וּמְסַיֵּיעַ לִירִידָה בְּמִשְׁקָל אוֹ שְׁמִירָה עַל מִשְׁקַל גּוּף תַּקִּין.
אָמַרְתָּ לִימוֹן, אָמַרְתּ גִ'ינְס.
2. הַזָּעַת? שְׁתֵּי לִימוֹן
בִּפְעִילוּת גּוּפָנִית אֲנַחְנוּ מְאַבְּדִים נוֹזְלִים וּמְלָחִים וּמִינֵרָלִים, וּפְעָמִים רַבּוֹת אֲפִילּוּ לֹא מוּדָעִים לְכָךְ עַד שֶׁמִּתְיַיבְּשִׁים.
הַסִּיבָּה לְכָךְ הִיא שֶׁשְּׁתִיַּית מַיִם נְטוּלֵי מְלָחִים מְדַלֶּלֶת אֶת הַמַּאֲגָרִים בַּגּוּף.
הוֹסָפַת כַּמָּה פְּרוּסוֹת לִימוֹן לְבַקְבּוּק הַמַּיִם שֶׁמִּתְלַוֶּוה אֵלַיִיךְ לִפְעִילוּת תַּעֲזוֹר לַגּוּף לְהָאִיץ אֶת חִידּוּשׁ הַמַּאֲגָרִים וְלִמְנוֹעַ הִתְיַיבְּשׁוּת.
3. שָׁפָּן, אוֹהֵב לִימוֹן?
נָכוֹן שֶׁכִּילָדִים סִיפְּרוּ לָנוּ שֶׁגָּזַר בַּיּוֹם יִשְׁמוֹר נַפְשְׁנוּ מִמִּשְׁקָפַיִים, אֲבָל בְּגִילֵנוּ מִשְׁקָפַיִים כְּבָר אֵינָם דָּבָר מַפְחִיד כָּל כָּךְ, אָז בּוֹאִי נְדַבֵּר עַל הָעֵינַיִים שֶׁלָּנוּ.
שִׁיבּוּשֵׁי רְאִיָיה יְכוֹלִים לְהִימָּנַע ע"י שְׁתִיַּית לִימוֹן, שֶׁמֵּכִיל הָמוֹן וְיטְמִין סִי וְאַנְטִי-אוֹקְסִידֶנְטִים, שֶׁהוּכְּחוּ כִּמְעַכְּבֵי קְטְרַקְט וְתַהֲלִיכִים נִיוָונִיִּים שֶׁל הָרָשְׁתִית.
לָכֵן מוּמְלָץ כְּבָר מִגִּיל צָעִיר לְהַצִּיעַ גַּם לַשְּׁפָנִים, סְלִיחָה, לִילָדִים.