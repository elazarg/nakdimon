אָנוּ פּוֹתְחִים הַיּוֹם אֶת הַמּוֹשָׁב הַשְּׁלִישִׁי שֶׁל הַכְּנֶסֶת הָעֶשְׂרִים, בְּשָׁעָה מוּרְכֶּבֶת וּמְאַתְגֶּרֶת לַדֶּמוֹקְרָטִיּוֹת בְּרַחֲבֵי הָעוֹלָם.
עַל רֶקַע הַזַּעֲזוּעִים הַפּוֹלִיטִיִּים הַמִּתְרַחֲשִׁים הַיּוֹם בָּעוֹלָם הַמַּעֲרָבִי, בָּעוֹלָם הַחוֹפְשִׁי, אֵין זֶה סוֹד שֶׁהַדֶּמוֹקְרַטְיָה, אוֹ הַדֶּמוֹקְרָטִיּוֹת הַמַּעֲרָבִיּוֹת הַלִּיבֵּרָלִיּוֹת נִמְצָאוֹת בִּמְבוּכָה.
מְבוּכָה מִיָּמִין וּמִשְּׂמֹאל.
אֶזְרָחִים רַבִּים בְּרַחֲבֵי הָעוֹלָם מַרְגִּישִׁים שֶׁהַמִּבְנֶה הַדֵּמוֹקְרָטִי הַנּוֹכְחִי מִתְקַשָּׁה לְתַפְקֵד וְעוֹד יוֹתֵר מִתְקַשֶּׁה לָתֵת מַעֲנֶה לִמְצוּקוֹתֵיהֶם.
נוֹכַח אִיּוּמִי טֵרוֹר, נוֹכַח גַּלֵּי פְּלִיטוֹת וְהֲגִּירָה אוֹ מַשְׁבְּרִים כַּלְכָּלִיִּים וְתַעֲסוּקָתִיִּים חוֹזְרִים וְנִשְׁנִים.
אֲחֵרִים חוֹשְׁשִׁים מִיַּחֲסֵי הַגּוֹמְלִין הַמַּטְרִידִים בֵּין הוֹן, שִׁלְטוֹן, תִּקְשׁוֹרֶת, קְבוּצוֹת אִינְטֵרֶס וּפּוֹלִיטִיקָאִים וְיֵשׁ כָּאֵלֶּה, הַמְּזַהִים אִיּוּם, בְּשָּׂפָה עַצְמָהּ, בַּשִּׂיחַ הָעֶרְכִי הַלִּיבֵּרָלִי וְהַדֵּמוֹקְרָטִי שִׂיחַ "זְכוּיוֹת הָאָדָם", "זְכוּיוֹת הָאֶזְרָח".
שִׂיחַ שִׁלְטוֹן הַחוֹק וְהָעֲרָכִים, שִׂיחַ הַפּוֹלִיטִיקָלִי-קוּרְקְט, הַנְּכְפָּה עֲלֵיהֶם בְּאוֹפֶן שֶׁמְּעַקֵּר אֶת הַזֶּהוּת שֶׁלָּהֶם, אֶת יְכוֹלְתָּם לְהַבִּיעַ אֶת דַּעְתָּם.
שִׂיחַ, שֶׁתַּפְקִידוֹ בְּפוֹעַל לִתְחוּשְׁתָם לְהַשְׁתִּיק אוֹתָם וּלְהַנְצִיחַ אֶת זְכוּיוֹת הַיֶּתֶר שֶׁל הָאֵלִיטָה הַנְּאוֹרָה כִּבְיָכוֹל.
בַּסְקָרִים וּמֶחְקָרִים הַנֶּעֱרָכִים בִּמְדִינוֹת דֶּמוֹקְרָטִיּוֹת רַבּוֹת יֶשְׁנָהּ עָלֶיהָ תְּלוּלָה בַּאֲחוּזֵי הָאֶזְרָחִים שֶׁאֵינָם רוֹאִים אֶת עַצְמָם מְחוּיָּבִים לְעֶקְרוֹנוֹת הַתַּהֲלִיךְ הַדֶּמוֹקְרָטִי.
מַרְבִּיתָם צְעִירִים שֶׁגָּדְלוּ וְנוֹלְדוּ לְתוֹךְ דֶּמוֹקְרָטִיּוֹת מְשַׂגְשָׂגוֹת וּמְנַצְּחוֹת, אַךְ חוֹוִים כַּיּוֹם אֶת שִׂיחַ הַזְּכוּיוֹת הַלִּיבֵּרָלִי כְּפוֹגְעָנִי כְּלַפֵּיהֶם, כִּמְאַיֵּים עֲלֵיהֶם, כִּמְנַשֵּׁל אוֹתָם.
אֶפְשָׁר לִרְאוֹת הַיּוֹם כֵּיצַד אֶזְרָחִים שֶׁל דֶּמוֹקְרָטִיּוֹת וְתִיקוֹת מֵאִתָּנוּ מוּכָנִים לְוַותֵּר עַל מִקְצַת הַחֲרוּיוֹת שֶׁלָּהֶם בַּעֲבוּר מַנְהִיגוּת חֲזָקָה, לְעִתִּים דִּמְגּוּגִית וּפוֹפּוֹלִיסְטִית, אֲבָל כְּזוֹ שֶׁתִּשְׁרָה יַצִּיבוּת וּתְשְׁדֵּר כּוֹחַ.
הַתְּמוּרוֹת הַלָּלוּ קָשׁוֹת לְעִיכּוּל כְּכָל שֶׁיִּהְיוּ, אֵינָן בִּלְתִּי לֵגִיטִימִיּוֹת.
אֶפְשָׁר לְהִזְדַּעְזֵעַ מֵהֶן, אֶפְשָׁר גַּם לִתְמוֹךְ בָּהֶן, אֲבָל צָרִיךְ לְהִתְמוֹדֵד אֵיתָן.
תִּהְיֶה זוֹ טָעוּת קָשֶׁה לְהַכְחִישׁ אוֹתָן, אוֹ לַחֲלוּפִין, לְקוֹנֵן מֵעַל כָּל בְּמָה, עַל קֵץ הַדֶּמוֹקְרַטְיָה, "אָבְדַן הַדֶּרֶךְ" וְחוּרְבַּן הָעֲרָכִים.
הֵן עֲמָדוֹת עֶרְכִּיּוֹת, הַנֶּאֱבָקוֹת עַל הַגְדָּרַת גְּבוּלוֹתֶיהָ, אוֹפְיָהּ וְהַלֵּגִיטִימִיּוֹת שֶׁל הַ'דֶּמוֹקְרַטְיָה'.