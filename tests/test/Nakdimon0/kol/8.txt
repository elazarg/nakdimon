הַגְּבָּלַת רַעַשׁ מִדִּירוֹת שְׁכֵנִים אוֹ מֵאֲרוּעִים בְּאֵזוֹר מְגוּרִים הַקְּדָּמָה: תַּקָּנוֹת לִמְנִיעַת מִפְגָּעִים (מְנִיעַת רַעַשׁ) אוֹסְרוֹת עַל גְּרִימַת רַעַשׁ חָזָק אוֹ רַעַשׁ בִּלְתִּי סָבִיר בְּשָׁעוֹת מְסוּיָּמוֹת בְּאֵזוֹר מְגוּרִים הָאִיסּוּר לְהַרְעִישׁ חָל גַּם מִחוּץ לְאֵזוֹר מְגוּרִים, אִם הָרַעַשׁ גּוֹרֵם לְהַפְרָעָה אוֹ מִטְּרָד בְּאֵזוֹר הַמְּגוּרִים חוּקֵּי הֶעֵזֶר שֶׁל הָרָשׁוּיוֹת הַמְּקוֹמִיּוֹת עֲשׂוּיִים לִקְבּוֹעַ כְּלָלִים נוֹסָפִים לְגַבֵּי כָּל רָשׁוּת תַּקָּנוֹת לִמְנִיעַת מִפְגָּעִים (מְנִיעַת רַעַשׁ) קוֹבְעוֹת כִּי בְּשָׁעוֹת מְסוּיָּימוֹת אֵין לְהַרְעִישׁ בְּאֶמְצָעוּת קוֹלוֹת (טֵלֵוִויזְיָה, רַדְיוֹ, שִׁירָה, נְגִינָה, צְעֲקוֹת, רַמָקוֹל וְכַד'), זִיקּוּקִים, נְפָצִים, מַזְגָּנִים, מִדְּחָסִים וְחֲבֶטַת שְׁטִיחִים וּמִזְרוֹנִים.
רַעַשׁ מַכְשִׁירֵי קוֹל, זִיקּוּקִים וּנְפְצִים תַּקָּנָה 3 לְתַקָּנוֹת קוֹבַעַת כִּי אָסוּר לְהַפְעִיל מַכְשִׁירֵי קוֹל (שֵׁירָת אָדָם, צְעֲקוֹת, כְּלֵי נְגִינָה, רַדְיוֹ, טֵלֵוִויזְיָה, פְּטִיפוֹן, רַמָקוֹל, מַגְבִּיר קוֹל וְכַד'), בֵּין הַשָּׁעוֹת 14.00 לְ-16.00 וּבֵין הַשָּׁעוֹת 23.00 לְ-07.00 לְמָחֳרָת, בְּכָל אֶחָד מֵהַמְּקוֹמוֹת הַבָּאִים בָּאֵזוֹר מְגוּרִים: תַּחַת כִּיפַּת הַשָּׁמַיִם.
בַּמָקוֹם שֶׁאֵינוֹ תַּחַת כִּיפַּת הַשָּׁמַיִם וְאֵינוֹ סָגוּר מִכָּל צְדָדָיו כְּלַפֵּי חוּץ.
בִּנְיַין מְגוּרִים.
בְּהֶתְאֵם לַתַקָּנָה 8א אָסוּר לְהַפְעִיל בְּאֵזוֹר מְגוּרִים זִיקּוּקֵי דִּינוֹר, חֲזִיזִים, נְפָצִים וְדוֹמֵיהֶם הַמְּכִילִים חוֹמָרִים נְפִיצִים וְהַגּוֹרְמִים לְרַעַשׁ (נִיתָּן לְהַפְעִילָם בְּמֶרְחָק הָעוֹלָה עַל 1,000 מֶטֶר מֵאֵזוֹר הַמְּגוּרִים, בֵּין הַשָּׁעוֹת 7:00 לְ-22:00).
הָאִיסּוּרִים עַל הַפְעָלַת מַכְשִׁירֵי קוֹל, זִיקּוּקִים, נְפָצִים וְדוֹמֵיהֶם לֹא יָחוּלוּ לְגַבֵּי חֲגִיגָה אוֹ שִׂמְחָה הַנֶּעֱרָכוֹת בְּאֶחָד מֵהַמּוֹעָדִים הַבָּאִים: - עֶרֶב יוֹם הָעַצְמָאוּת - עֶרֶב פּוּרִים - עֶרֶב יוֹם יְרוּשָׁלַיִם - עֶרֶב לָ"ג בָּעוֹמֶר - עֶרֶב הַמִּימוֹנָה - עֶרֶב רֹאשׁ הַשָּׁנָה הָאֶזְרָחִית עֶרֶב יוֹם מְנוּחָה וּמוֹצָאֵי יוֹם מְנוּחָה - עַד חֲצוֹת.
יְמֵי מְנוּחָה הֵם: לִיהוּדִים - שַׁבָּת וּמוֹעֲדֵי יִשְׂרָאֵל (שְׁנֵי יְמֵי רֹאשׁ הַשָּׁנָה, יוֹם כִּיפּוּר, רִאשׁוֹן וּשְׁמִינִי עֲצֶרֶת שֶׁל סוּכּוֹת, רִאשׁוֹן וּשְׁבִיעִי שֶׁל פֶּסַח וְחַג שָׁבוּעוֹת).
לַנוֹצְרִים, מוּסְלְמִים וּדְרוּזִים - שַׁבָּתָם וְחַגֵּיהֶם.
הָאִיסּוּר לְהַרְעִישׁ חָל גַּם מִחוּץ לְאֵזוֹר מְגוּרִים, אִם הָרַעַשׁ גּוֹרֵם הַפְרָעָה אוֹ מִטְּרָד בְּאֵזוֹר הַמְּגוּרִים.
שִׂימוּ לֵב: חוּקֵּי הָעֵזֶר שֶׁל הָרָשׁוּיוֹת הַמְּקוֹמִיּוֹת עֲשׂוּים לִקְבּוֹעַ תְּנָאִים וּכְלָלִים יוֹתֵר סְפֵּצִיפִיִּים לְגַבֵּי כָּל רָשׁוּת וְתוֹשָׁבֶיהָ (כְּגוֹן הַגְּבָּלַת הָרַעַשׁ בַּמּוֹעָדִים שֶׁצָּוִינוּ בְּתַקָּנוֹת לְ-80 דְּצִיבְּלִים, הוֹסָפַת מוֹעָדִים אוֹ הֲסָרַת מוֹעָדִים מֵהָרְשִׁימָה הַמְּפוֹרֶטֶת בְּתַקָּנוֹת).
נִיתָּן לְאַתֵּר אֶת חוּקֵּי הֶעֵזֶר עַל-פִּי שָׁם הָרָשׁוּת בַּאֲתַר מִשְׂרַד הַפְּנִים (יֵשׁ לִבְחוֹר אֶת שֵׁם הָרָשׁוּת מִתּוֹךְ הָרְשִׁימָה הַנִּפְתַּחַת בַּחַלוֹן "בָּחַר רָשׁוּת" וּלְאַחַר מִכֵּן לִבְחוֹר בְּתַפְרִיט שֶׁמִיָמִין בְּ"חוּקֵּי עָזֶר").
רַעַשׁ מַזְגָּנִים: אָסוּר לְהַפְעִיל וּלְהַרְשׁוֹת לְאַחַר לְהַפְעִיל מַזְגָן, מִדְחָס וְכַד' בְּמִקְרִים הַבָּאִים: בְּאוֹפֶן הַגּוֹרֵם לְרַעַשׁ חָזָק הַמַּפְרִיעַ אוֹ עָלוּל לְהַפְרִיעַ לָאָדָם הַנִּמְצָא בְּבֵית מְגוּרִים אַחֵר.
בְּאוֹפֶן הַגּוֹרֵם אוֹ עָלוּל לִגְרוֹם לְרַעַשׁ בִּלְתִּי סָבִיר.
הַגְּבָּלוֹת נוֹסָפוֹת עַל רַעַשׁ מְדִירוֹת שְׁכֵנִים -הַגְּבָּלַת רַעַשׁ שִׁיפּוּצִים וְתִיקּוּנִים בְּאִיזּוֹר מְגוּרִים -הַגְּבָּלַת רַעַשׁ בַּעֲלֵי חַיִּים -הַגְּבָּלַת רַעַשׁ צוּפְרֵי אַזְעָקוֹת בְּאִיזּוֹר מְגוּרִים אָסוּר לַחְבּוֹט בַּשְּׁטִיחִים, מְזְרָנִים וְכַד' בֵּין הַשָּׁעוֹת 16:00-14:00 וּבֵין הַשָּׁעוֹת 19.00 לְ-07.00 לְמָחֳרָת.
מִי זַכַּאי? הַקְּדָּמָה: תַּקָּנוֹת לִמְנִיעַת מִפְגָּעִים (רַעַשׁ בִּלְתִּי סָבִיר) מַגְדִּירוֹת מַהוּ רַעַשׁ בִּלְתִּי סָבִיר, בְּהִתְחַשֵּׁב בְּמִסְפַּר גּוֹרְמִים: סוּג הַמִּבְנִים שֶׁהָרַעַשׁ נִמְצָא בִּסְבִיבָתָם (דִּירַת מְגוּרִים בִּסְבִיבַת מִסְחָר אוֹ בִּסְבִיבַת תַּעֲשִׂיָּיה, בִּנְיַין בֵּית חוֹלִים וְכוּ'), מְקוֹרוֹת הָרַעַשׁ (כְּלֵי תַּחְבּוּרָה אוֹ צִיּוּד בְּנִיָּיה), מֶשֶׁךְ הָרַעַשׁ וְסוּג הָרַעַשׁ (מִתְמַשֵּׁךְ, הֶתְקֵפִי, פִּיצוּצִים וְכוּ').
הַתַּקָּנוֹת מַגְדִּירוֹת אֶת עוֹצְמַת הָרַעַשׁ הַמַּקְסִימָלִית הַמּוּתֶרֶת, הַמִּשְׁתַּנָּה בְּהֶתְאֵם לְחֶלְקֵי הִימָמָה, וְקוֹבְעוֹת אֶת הָאוֹפֶן שֶׁבּוֹ נִיתָּן לִמְדּוֹד אֶת הָרַעַשׁ.
אָדָם שֶׁנִּפְגַּע מִמִּטְרַד הָרַעַשׁ אוֹ עָלוּל לְהִיפָּגַע מִמֶּנּוּ.
תַּהֲלִיךְ מִימּוּשׁ הַזְּכוּת: כְּדֵי לְהַפְסִיק אוֹ לִמְנוֹעַ הַפְּרָעָה שֶׁל מִטְּרַד הָרַעַשׁ נִיתָּן לִנְקוֹט בַּצְּעָדִים הַבָּאִים: פְּנִיָּיה לְגוֹרֵם הָרַעַשׁ בְּבַקָּשָׁה לְהַפְסִיק אֶת מִטְרַד הָרַעַשׁ.
פְּנִיָּיה לְמִשְׁטֶרֶת יִשְׂרָאֵל בְּבַקָּשָׁה לְהַפְסִיק אֶת מִטְרַד הָרַעַשׁ.
הַמִּשְׁטָרָה מוּסְמֶכֶת לִקְנוֹס אֶת גּוֹרֵם הָרַעַשׁ עַל פִּי צַו סֵדֶר הַדִּין הַפְּלִילִי (בְּרִירַת מִשְׁפָּט - מְנִיעַת רַעַשׁ), תָש"ס-2000.
אִם מְדוּבָּר בְּרַעַשׁ הַנִּגְרָם מְחַבֶּטֶת שְׁטִיחִים אוֹ הַזָּזַת רָהִיטִים, אֵין לַמִּשְׁטָרָה סַמְכוּת לִקְנוֹס אֶת גּוֹרֵם הָרַעַשׁ, אַךְ נִיתָּן לְהַגִּישׁ תְּלוּנָה לַמִּשְׁטָרָה אִם הָרַעַשׁ מִתְבַּצֵּעַ בְּשָׁעוֹת הָאֲסוּרוֹת עַל פִּי הַחוֹק.
הַגָּשַׁת תְּבִיעָה אֶזְרָחִית בְּגִין מִפְגְּעֵי רַעַשׁ וּמִטְּרָדֵי רַעַשׁ.
הַגָּשַׁת תְּבִיעָה פְּלִילִית בְּגִין מִפְגְּעֵי רַעַשׁ וּמִטְּרָדֵי רַעַשׁ.
כַּאֲשֶׁר מְדוּבָּר בְּמִטְרַד רַעַשׁ הַנּוֹבֵעַ מִמַּעֲרֶכֶת קֵירוּר אוֹ אֲוורוּר שֶׁל שֶׁכֵן בַּבַּיִת מְשׁוּתָּף, נִיתָּן לְפְנוֹת לִרְשׁוּת הַמְּקוֹמִית, אִם קַיָּים חוֹק עָזֶר בָּעִנְיָין.
חָשׁוּב לָדַעַת: אָדָם הָעוֹבֵר עַל הַהוֹרָאוֹת הָאוֹסְרוֹת גְּרִימַת רַעַשׁ, מִבְצַעַ עֲבֵירָה פְּלִילִית וְהוּא צָפוּי לְקְנָס אוֹ לְמַאֲסָר שֶׁל עַד 6 חוֹדָשִׁים.