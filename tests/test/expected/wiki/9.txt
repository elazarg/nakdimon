רוֹב הַשֶּׁטַח הַבָּנוּי שֶׁל רָמַת הַשָּׁרוֹן מְרוּכָּז בְּצוּרַת הָאוֹת "L", שֶׁרַגְלָהּ הָאוֹפְקִית מִצָּפוֹן לִכְבִישׁ 5 וּמִמַּעֲרָב לִכְבִישׁ 4 וְרַגְלָהּ הָאֲנָכִית בֵּין כְּבִישׁ 5 לְהֶרְצְלִיָּה, לְאוֹרֶךְ רְחוֹב סוֹקוֹלוֹב.
רוּבּוֹ שֶׁל הַשֶּׁטַח הַבָּנוּי מְיוֹעָד לִמְגוּרִים, לְמַעֵט אֵזוֹר תַּעֲשִׂיָּיה קָטָן הַמְּיוֹעָד לְתַעֲשִׂיָּיה זְעִירָה מִצָּפוֹן לִשְׁכוּנַת נְוֵוה מָגֵן, וְאֵזוֹר תַּעֲשִׂיָּיה גָּדוֹל יוֹתֵר, דְּרוֹמִית לִשְׁכוּנַת מוֹרָשָׁה.
רוֹב הַבְּנִיָּיה הִיא צְמוּדַת קַרְקַע, אַךְ לְאוֹרֶךְ הָרְחוֹבוֹת הָרָאשִׁיִּים (סוֹקוֹלוֹב, בְּיָאלִיק, וַיְצְמָן, אוֹסִישְׁקִין וְהָרִאשׁוֹנִים), בְּרוֹבַע הֲדַר, וּבִשְׁכוּנַת מוֹרָשָׁה נְפוֹצִים יוֹתֵר בָּתִּים מְשׁוּתָּפִים.
שְׁנֵי הָרְחוֹבוֹת הַמִּסְחָרִיִּים הָעִיקָּרִיִּים הֵם סוֹקוֹלוֹב וְאוֹסִישְׁקִין הַמַּקְבִּילִים זֶה לָזֶה, וּבְנוֹסָף לָהֶם קַיָּימִים בִּשְׁכוּנוֹת שׁוֹנוֹת מִתְחָמִים מִסְחָרִיִּים קְטַנִּים יוֹתֵר.
