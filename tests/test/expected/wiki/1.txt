הָעֲבוֹדָה נֶחְשֶׁבֶת לְאַחַת מִיְּצִירוֹת הָאָמָּנוּת הַחֲשׁוּבוֹת וְהַיִּיחוּדִיּוֹת בַּמֵּאָה הַ-20 וְהִשְׁפִּיעָה עַל אָמָּנִים רַבִּים.
הִיא מַצִּיגָה, בְּצוּרָה סִמְלִית, תַּהֲלִיךְ שֶׁל מִפְגָּשׁ מִינִי כּוֹשֵׁל בֵּין "כַּלָּה" לְבֵין תִּשְׁעָה "רַוָוקִים" הַמְּחַזְּרִים אַחֲרֶיהָ.
דּוּשָׁאן מַצִּיג אֶת הַמִּפְגָּשׁ כִּבְמֵעֵין מְכוֹנָה הַמְּכַוֶּונֶת לְאַהֲבָה, אַךְ אֵינָהּ מַצְלִיחָה לְהַשִּׂיג דָּבָר מִלְּבַד סֵבֶל וְתִסְכּוּל.
תַּהֲלִיךְ הָעֲבוֹדָה עַל הַיְּצִירָה לוּוָּה בְּפִיתּוּחַ אִיקוֹנוֹגְרַפְיָה מוּרְכֶּבֶת, אוֹתָהּ פִּרְסֵם דּוּשָׁאן בְּקוֹבֶץ אוֹתוֹ כִּינָּה "הַקּוּפְסָה הַיְּרוּקָּה".
לַמְרוֹת הַתְּקוּפָה הָאֲרוּכָּה שֶׁהִשְׁקִיעַ דּוּשָׁאן בְּתִכְנוּן וּבַעֲבוֹדָה עַל הַיְּצִירָה, הֶחֱלִיט דּוּשָׁאן לִנְטוֹשׁ אֶת הָעֲבוֹדָה עָלֶיהָ.
בְּנוֹסָף, לוּחוֹת הַזְּכוּכִית הַמַּרְכִּיבִים אֶת הַיְּצִירָה נִשְׁבְּרוּ וְדוּשָׁאן נֶאֱלַץ לְשַׁחְזְרָהּ וּלְהַדְבִּיק אֶת שְׁבָרֶיהָ.
