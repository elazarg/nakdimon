בְּמִסְגֶּרֶת נִיהוּל הַהֲלִיכִים בְּעִנְיַין הַמִּשְׁפָּחָה נִקְבַּע כִּי הַדִּיּוּן בִּתְבִיעַת הַמְּזוֹנוֹת וּבַהֲלִיךְ הָרְכוּשֵׁי יֵיעָרֵךְ בִּמְאוּחָד, מִנִּימּוּקֵי הַחְלָטוֹת שֶׁנִּיתְּנוּ בָּעִנְיָין, וְהָרֵלֵוַונְטִיּוֹת שֶׁל מַצֶּבֶת הָרְכוּשׁ שֶׁבִּידֵי כָּל אֶחָד מֵהַהוֹרִים גַּם לְעִנְיַין פְּסִיקַת הַמְּזוֹנוֹת.
בַּהֲלִיךְ הָרְכוּשֵׁי מוּנָּה בְּיוֹם 19.2.21 מוּמְחֶה לְמַתַּן חַוַּות דַּעַת בִּדְבַר אִיזּוּן מַשְׁאַבֵּי הַצְּדָדִים.
בְּהַחְלָטָה מִיּוֹם 19.10.10, מִשֶּׁלֹּא הוּמְצְאָה חווה"ד בְּשֶׁל הֶעְדֵּר שִׁיתּוּף פְּעוּלָּה שֶׁל הָאָב, עָמַד שׁוּב בימ"ש עַל כָּךְ כִּי הַצּוֹרֶךְ בְּקַבָּלַת חוו"ד הַמּוּמְחֶה רֵלֵוַונְטִי גַּם לִבְחִינַת הֲלִיךְ הַמְּזוֹנוֹת לְנוֹכַח טַעֲנוֹת הַצְּדָדִים הַסּוֹתְרוֹת בְּעִנְיַין הֶיקֵּף הָרְכוּשׁ וְהַהַכְנָסוֹת.
בְּיוֹם 19.10.30 הוֹדִיעַ הַמּוּמְחֶה כִּי רַק שָׁבוּעַ קוֹדֶם שִׁילֵּם לוֹ הָאָב אֶת חֶלְקוֹ בשכ"ט וְרַק אָז גַּם נָתַן הָאָב בְּיָדָיו יִפּוּי כֹּחַ לִפְנוֹת לְגוֹרְמִים הַשּׁוֹנִים לְקַבָּלַת מִסְמָכִים לְצוֹרֶךְ חווה"ד.
מִסְמָכִים נִדְרָשִׁים לֹא הוּמְצְאוּ עַל יְדֵי הָאָב.
בְּיוֹם 19.11.11 הִגִּישׁ הַמּוּמְחֶה עִדְכּוּן נוֹסָף לְפִיו הָאָב טֶרֶם הִמְצִיא לוֹ אֶת כָּל הַמִּסְמָכִים.
לְמַעֲשֶׂה חַוַּות דַּעַת הַמּוּמְחֶה לֹא הוּגְּשָׁה עַד הַיּוֹם, לְנוֹכַח הֶעְדֵּר שִׁיתּוּף פְּעוּלָּה מִצַּד הָאָב, הִימָּנְעוּתוֹ מִתַּשְׁלוּם חֶלְקוֹ בשכ"ט הַמּוּמְחֶה מֶשֶׁךְ זְמַן רַב, וְהִימָּנְעוּתוֹ מֵהַמְצָאַת מִסְמָכִים נִדְרָשִׁים בְּעִנְיַין הֶיקֵּף רְכוּשׁוֹ וְהַכְנָסוֹתָיו.
