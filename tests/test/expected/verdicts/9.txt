בְּמוֹעֵד מְאוּחָר יוֹתֵר שֶׁלֹּא פּוֹרַט חָתְמוּ בְּנוֹת הַזּוּג עַל הֶסְכֵּם שִׁיּוּךְ חוֹזִי עִם הַקִּיבּוּץ לְצוֹרֶךְ בְּנִיַּת בֵּית מְגוּרִים עַל מִשְׁבֶּצֶת קַרְקַע בְּשֶׁטַח שֶׁל 400 מ"ר בְּמִסְגֶּרֶת הַהַרְחָבָה שֶׁל הַקִּיבּוּץ, תּוֹךְ מִימּוּשׁ זְכוּיוֹת בְּנִיָּה שֶׁל חֲבֵר קִיבּוּץ.
הַתּוֹבַעַת הִצְטָרְפָה שׁוּב לַקִּיבּוּץ בְּמַעֲמָד שֶׁל "חֲבֵרָה חֲדָשָׁה".
בְּנִיַּית הַבַּיִת הֵחֵלָּה בִּשְׁנַת 2009, וְאֵלָיו נִכְנְסוּ בְּנוֹת הַזּוּג בִּשְׁנַת 2011 (וּלְהַלָּן: "הַבַּיִת").
לְטַעֲנַת הַתּוֹבַעַת יֵשׁ לְפָרֵק אֶת הַשִּׁיתּוּף בַּבַּיִת וּלְאַזֵּן אֶת הַמַּשְׁאַבִּים בֵּין בְּנוֹת הַזּוּג בְּהֶתְאֵם לְהוֹרָאוֹת הַהֶסְכֵּם, וּלְהָשִׁיב לְהוֹרֶיהָ אֶת יִתְרַת הַהַלְוָואָה שֶׁנָּתְנוּ לִבְנוֹת הַזּוּג לְצוֹרֶךְ בְּנִיַּית הַבַּיִת בְּסַךְ שֶׁל 1,200,000₪.
הַתּוֹבְעִים טוֹעֲנִים אַף הֵם לְהַלְוָואָה בְּסַךְ הָאָמוּר, וּמֵאַחַר שֶׁבִּתָּם הַתּוֹבַעַת אֵינָהּ חוֹלֶקֶת עַל הֶחְזֵר הַהַלְוָואָה, תּוֹבְעִים מֵהַנִּתְבַּעַת בִּלְבַד אֶת חֶלְקָהּ בַּהַלְוָואָה, בְּקִיזּוּז הַסְּכוּמִים שֶׁכְּבָר שׁוּלְּמוּ עַל יְדֵי בְּנוֹת הַזּוּג עַל חֶשְׁבּוֹן הַחֲזָרָה.
מִנֶּגֶד, טוֹעֶנֶת הַנִּתְבַּעַת כִּי הִיא לֹא מַכִּירָה בְּתוֹקְפוֹ שֶׁל הַהֶסְכֵּם וְעַל כֵּן אֵין לִפְעוֹל עַל פִּיו.
כֵּן לִדְבָרֶיהָ הַכְּסָפִים שֶׁנִּיתְּנוּ מֵהוֹרֵי הַתּוֹבַעַת נָתְנוּ בְּתוֹרַת מַתָּנָה וְלֹא בְּתוֹרַת הַלְוָואָה, וְעַל כֵּן אֵין הִיא חַיֶּיבֶת בָּהּ.
עוֹד טוֹעֶנֶת הַנִּתְבַּעַת כִּי הַסִּיכּוּם בֵּין בְּנוֹת הַזּוּג הָיָה כִּי כְּנֶגֶד מִימּוּשׁ זְכוּת הַשִּׁיּוּךְ שֶׁל הַנִּתְבַּעַת וּוִיתּוּר עַל בֵּיתָהּ בַּקִּיבּוּץ לָקְחָה עַל עַצְמָהּ הַתּוֹבַעַת לָשֵׂאת בְּהוֹצָאוֹת בְּנִיַּית הַבַּיִת.
עַל כֵּן לְטַעֲנָתָהּ בְּמִסְגֶּרֶת פֵּירוּק הַשִּׁיתּוּף בַּבַּיִת, וּבְמִידָּה וְתִרְכּוֹשׁ הַתּוֹבַעַת אֶת זְכוּיוֹתֶיהָ "יֵשׁ לְהָשִׁיב לַתּוֹבַעַת אֶת זְכוּת הַשִּׁיּוּךְ" (סְעִיף 32 לַסִּיכּוּמִים).
