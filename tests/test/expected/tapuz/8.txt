חֵלֶק גָּדוֹל מֵהַמִּגְבָּלוֹת שֶׁאַתָּה מַצִּיג - הֵן עִנְיָין הִתְפַּתְּחוּתִי: כֵּיוָון שֶׁאַתָּה בְּרָמָה רוּחָנִית נְמוּכָה, אֵינְךָ חָשׁ בַּפְּגִיעָה שֶׁהַפְּעוּלּוֹת גּוֹרְמוֹת, וְלָכֵן חוֹשֵׁשׁ מִשִּׁינּוּי שֶׁיִּגְרוֹם לְהַפְחָתָה מֵהַהֲנָאָה הַמְּלַוָוה אוֹתָן.
תּוּכַל בְּהֶחְלֵט לְהִצְטָרֵף לְבֵית כְּנֶסֶת, וּלְהִתְנַסּוֹת הַדְרָגָתִית בִּתְפִילָּה, שְׁמִירַת שַׁבָּת, שְׁמִירַת כַּשְׁרוּת וְכוּ',
וְכָךְ רָמָתְךָ הָרוּחָנִית תַּעֲלֶה, וְתָחוּשׁ בְּעַצְמְךָ בַּנֶּזֶק מִפְּעוּלּוֹת מְסוּיָּימוֹת,
כָּךְ שֶׁתָּבִין יוֹתֵר, וְהַשִּׁינּוּי יִנְבַּע מִמְּךָ - וְלֹא מִתְּחוּשַׁת כּוֹרַח חִיצוֹנִי.
חָשׁוּב לְצַיֵּין, חֵלֶק מֵהַדְּבָרִים שֶׁצִּייַּנְתָּ הֵם חוּמְרוֹת מְסוּיָּמוֹת, שֶׁאֲנָשִׁים לוֹקְחִים עַל עַצְמָם (שִׁירַת נָשִׁים), תּוֹךְ הֲבָנָה שֶׁל מַצָּבָם הָאִישִׁי (הֲנָאָה מִינִית מִשִּׁירָתָהּ שֶׁל אִישָּׁה נְשׂוּאָה לְמָשָׁל, שֶׁעֲלוּלָה לְעוֹרֵר בְּךָ מַחְשְׁבוֹת זִימָּה כְּלַפֶּיהָ, וְאוּלַי אַף לְמַמְּשָׁן), חֵלֶק (עִיסּוּק בְּאֵירוֹטִיקָה) הוּא עַצְמוֹ אִיסּוּר.
וְחֵלֶק (לָצוּם בְּלִי לִשְׁתּוֹת מַיִם בְּיוֹם חַם) הוּא בְּעִיקָּר מִגְבָּלָה חֲשִׁיבָתִית.
הַיּוֹם כִּמְעַט תָּמִיד נִמְצָאִים בְּמִתְחָם מְמוּזָּג, וְנִיתָּן לְאַרְגֵּן שְׁהוּת כָּזוֹ כְּשֶׁיּוֹדְעִים מֵרֹאשׁ שֶׁמְּדוּבָּר בְּיוֹם צוֹם,
אוֹ לַחֲלוּפִין - לָלֶכֶת לָנוּחַ אוֹ לַעֲצוֹר אֶת הַצּוֹם, אִם אַתָּה חָשׁ שֶׁאִימַּצְתָּ עַצְמְךָ יוֹתֵר מִדַּי.
