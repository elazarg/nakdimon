לְמִידָה מִפִּתְרוֹנוֹת טִבְעִיִּים שֶׁכָּאֵלֶּה יְכוֹלָה לְסַיֵּיעַ לָאָדָם לְתִכְנוּן וּלְפִיתּוּחַ שֶׁל מַעֲרָכוֹת טֶכְנוֹלוֹגִיּוֹת חֲדָשׁוֹת וּלְפִתְרוֹן בְּעָיוֹת מַקְבִּילוֹת בָּעוֹלָם הַהַנְדָּסִי וְהַמַּדָּעִי.
אַגַּב, בְּנִיגּוּד לַמַּחְשָׁבָה שֶׁמְּדוּבָּר בִּתְחוּם דַּעַת חָדָשׁ, זֶהוּ תְּחוּם רַב-תְּחוּמִי שֶׁמִּתְקַיֵּים לְאוֹרֶךְ מֵאוֹת שָׁנִים, עִם שׁוֹרָשִׁים עוֹד בִּימֵי הָאָדָם הַקַּדְמוֹן.
רוֹצִים דּוּגְמָה? - סִיפּוּרוֹ שֶׁל אִיקָּרוֹס וְהַכְּנָפַיִים שֶׁהוּא וְאָבִיו רִיחֲפוּ בְּעֶזְרָתָן הֵם סוּג מִיתוֹלוֹגִי שֶׁל בִּיּוֹמִימִיקְרִי.
הַהֶבְדֵּל הוּא שֶׁכַּיּוֹם הַבִּיּוֹמִימִיקְרִי מְבוּצָּע בְּאוֹפֶן שִׁיטָתִי, מְסוּדָּר וּמֶחְקָרִי וּמְנַסֶּה לִפְתּוֹר בְּעָיוֹת שֶׁבֶּעָבָר נִדְמֶה הָיָה שֶׁהַטֶּבַע לֹא הִתְמוֹדֵד אֵיתָן.
הוֹכָחוֹת רַבּוֹת כְּבָר נִיתְּנוּ לְכָךְ שֶׁבְּאֶמְצָעוּת שִׁיטוֹת תִּכְנוּן וְכֵלִים מֵהַתְּחוּם הַבִּיּוֹמִימָטִי, נִיתָּן לִפְתּוֹר בְּעָיוֹת.
הַפִּתְרוֹנוֹת יִהְיוּ בְּהַרְבֵּה מִקְרִים טוֹבִים יוֹתֵר מְאַשֵּׁר לְהַמְצִיא בְּעַצְמֵנוּ אֶת הַגַּלְגַּל, בְּכָל פַּעַם מֵחָדָשׁ.
הָאֵבוֹלוּצְיָה בְּחוֹכְמָתָהּ, הַמַּשְׁלִיכָה הַצִּידָּה וּמְנַוֶּונֶת פִּתְרוֹנוֹת גְּרוּעִים וּלְעוּמַּת זֹאת מְתַגְמֶלֶת בִּשְׂרִידוּת מְצוּיֶּנֶת אֶת הַפִּתְרוֹנוֹת שֶׁיּוֹצְרִים הַתְאָמָה טוֹבָה לִצְרָכִים שׁוֹנִים.
זוֹהִי דֶּרֶךְ טִבְעִית שֶׁל הָאֵבוֹלוּצְיָה לְהַשְׁבִּיחַ אֶת הַחַיִּים, דֶּרֶךְ שֶׁרָאוּי שֶׁהַמַּדְּעָנִים וְהַמְּהַנְדְּסִים יִלְמְדוּ גַּם מִמֶּנָּה.
