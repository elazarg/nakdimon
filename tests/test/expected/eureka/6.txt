קָרְאוּ לָהּ "I am Rich" וְהִיא הָיְיתָה אַפְּלִיקַצְיָה יְקָרָה.
אֵלֶּה הַיָּמִים הָרִאשׁוֹנִים שֶׁל הָאַפְּ-סְטוֹר, חֲנוּת הָאַפְּלִיקַצְיוֹת הַחֲדָשָׁה שֶׁל הָאַיְיפוֹן.
מִשְׁתַּמְּשֵׁי הָאַיְיפוֹן הָרִאשׁוֹנִים אִימְּצוּ בְּהִתְלַהֲבוּת אֶת הַקּוֹנְסֵפְּט הֶחָדָשׁ - הַטֵּלֵפוֹן שֶׁלָּהֶם הָפַךְ לְמַחְשֵׁב וְהָאַפְּלִיקַצְיוֹת שֶׁבָּאַפְּסְטוֹר הֵן הַתּוֹכְנוֹת שֶׁיִּפְעֲלוּ בּוֹ.
בָּרוּךְ הַבָּא הַסְּמַארְטְפוֹן!
אֲבָל בְּתוֹךְ יָמִים אֲחָדִים הֶעֱלָה בָּחוּר בְּשֵׁם אָרְמִין הַייְנְרִיךְ (Armin Heinrich) אֶת מָה שֶׁיֵּיחָשֵׁב מִיָּד בְּתוֹר הָאַפְּלִיקַצְיָה הַיְּקָרָה בְּיוֹתֵר בָּאַפְּסְטוֹר.
אֲבָל מָה שֶׁמַּמָּשׁ הִפְתִּיעַ בָּהּ הוּא שֶׁאִם קָנִיתָ אוֹתָהּ, אָז כְּשֶׁפָּתַחְתָּ אֶת "I am Rich", רָאִיתָ פָּשׁוּט מָסָךְ בּוֹדֵד שֶׁבְּמֶרְכָּזוֹ תְּמוּנַת יַהֲלוֹם.
הָיָה שָׁם אֵיזֶה מִשְׁפָּט שֶׁאָמַר מַשֶּׁהוּ שֶׁמִּתְרַכֵּז לְמֶסֶר שֶׁל "אֲנִי עָשִׁיר וּמַגִּיעַ לִי".
הָאַפְּלִיקַצְיָה נִמְכְּרָה בִּסְכוּם שֶׁל $1000 לְכָל קוֹנֶה.
בְּתוֹךְ זְמַן קָצָר לֹא פָּחוֹת מִ-8 אֲנָשִׁים קָנוּ אוֹתָהּ.
הִיא הִצְלִיחָה לְהַעֲנִיק לְהַייְנְרִיךְ הַכְנָסָה פְּשׁוּטָה שֶׁל אַלְפֵי דּוֹלָרִים, בְּמָה שֶׁנֶּחֱשַׁב לְ"כֶּסֶף קַל".
הָיוּ שֶׁרָאוּ בָּאַפְּלִיקַצְיָה דֶּרֶךְ לְזַהוֹת שְׁנֵי סוּגִים שֶׁל אֲנָשִׁים, שֶׁאוּלַי חֵלֶק מֵהֶם הוּא גַּם וְגַם.
רֵאשִׁית זִיהִיתָ אֶת הָעֲשִׁירִים.
הֵם הֲרֵי יְכוֹלִים לְהַרְשׁוֹת לְעַצְמָם לִרְכּוֹשׁ אַפְּלִיקַצְיָה שֶׁלֹּא עוֹשָׂה דָּבָר.
אֲבָל בְּעֶזְרַת "I am Rich" זִיהִיתָ גַּם אֶת הָאִידְיוֹטִים, שֶׁשִּׁילְּמוּ רַק כְּדֵי לְהֵירָאוֹת וְלַחֲשׁוֹב עַל עַצְמָם כַּעֲשִׁירִים.
