לָאַחֲרוֹנָה עָלְתָה לְסֵדֶר הַיּוֹם בְּאַרְהָ"ב סוּגְיַית הַשְׁמָנַת הַיֶּתֶר, בְּעִיקָּר בְּקֶרֶב בְּנֵי נוֹעַר.
סְקָרִים שׁוֹנִים הִצְבִּיעוּ עַל כָּךְ שֶׁהָאָמֵרִיקָנִים הֵם הָעָם הַשָּׁמֵן בְּיוֹתֵר בָּעוֹלָם.
סְקָרִים אֲחֵרִים הִצְבִּיעוּ עַל עֲלִיָּיה בְּשִׁיעוּר מִסְפַּר חוֹלֵי הַלֵּב בְּאַרְצוֹת הַבְּרִית.
הַדִּיּוּן בַּנּוֹשֵׂא הֵבִיא לְלַחַץ גּוֹבֵר וְהוֹלֵךְ שֶׁהוּפְעַל עַל רִשְׁתוֹת הַמָּזוֹן הַמָּהִיר מִצַּד אִרְגּוּנֵי בְּרִיאוּת הַצִּיבּוּר.
הָאִרְגּוּנִים טָעֲנוּ שֶׁהָרְשָׁתוֹת הַשּׁוֹנוֹת חַיָּיבוֹת לְהַכִּיר שֶׁעֲלֵיהֶן חָלָה בְּמִידָּה רַבָּה הָאַחְרָיוּת לִנְתוּנֵי הַהַשְׁמָנָה הַחֲמוּרִים, וְחוֹבָה עֲלֵיהֶם לְשַׁנּוֹת אֶת הַתַּפְרִיט הַמּוּגָּשׁ בְּמִסְעָדוֹת אוֹ לְפָחוֹת לִנְקוֹט בִּצְעָדִים לְשִׁיפּוּרוֹ.
מֶקְדּוֹנַלְדְּ'ס, מֵרְשָׁתוֹת הַמָּזוֹן הַמָּהִיר הַגְּדוֹלוֹת בְּאַרְהָ"ב וּבָעוֹלָם, הֶחְלִיטָה לִפְעוֹל כְּדֵי לְהָסִיר מֵעָלֶיהָ אֶת הַכֶּתֶם.
לָאַחֲרוֹנָה הִיא הִשִּׁיקָה מִבְצָע בְּשֵׁם "תִּהְיֶה אַחְרָאִי, תֹּאכַל חָכָם", בְּמִסְגַּרְתּוֹ הוּפְחֲתוּ אֲחוּזֵי הַשּׁוּמָּן בַּמָּנוֹת הַקַּיָּימוֹת וְהוּכְנְסוּ לַתַּפְרִיט מָנוֹת בְּרִיאוֹת יוֹתֵר כְּגוֹן נְגִיסֵי תִּירָס וְסָלָטִים שׁוֹנִים.
