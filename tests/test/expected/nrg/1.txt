אֲנִי בַּת 32, וְהִצְלַחְתִּי לְהַגְשִׁים אֶת כָּל הַחֲלוֹמוֹת שֶׁלִּי, מִלְּבַד עִנְיַין הַזּוּגִיּוּת.
תְּקוּפַת הַקּוֹרוֹנָה הִקְפִּיאָה אֶת עִנְיַין הֲדֶיְיטִים, וְלָכֵן בָּחוֹדָשִׁים הָאַחֲרוֹנִים לֹא הִכַּרְתִּי אַף גֶּבֶר מַשְׁמָעוּתִי.
תֶּכֶף אֲנַחְנוּ מַגִּיעִים לַחַגִּים, וַאֲנִי מַרְגִּישָׁה שֶׁהַכֹּל צָף מֵחָדָשׁ.
יֵשׁ לִי חַיִּים מְלֵאִים, קַרְיֵירָה מְשַׂגְשֶׂגֶת, אֲבָל כְּאִילּוּ הַתְּחוּם הַזֶּה נִתְקַע אֶצְלִי מֵאָחוֹר, וְזֶה מְאוֹד מַלְחִיץ אוֹתִי, קַל וָחוֹמֶר שֶׁעִנְיַין הַגִּיל מְשַׂחֵק כָּאן תַּפְקִיד מְאוֹד חָשׁוּב.
מָה דַּעְתְּךָ? 
"אָדָם נוֹעַד לַעֲבוֹר בַּחַיִּים הָאֵלֶּה אֶת הַמַּסְלוּל שֶׁלּוֹ, וּבַמַּסְלוּל הַזֶּה יֵשׁ הַכֹּל מֵהַכֹּל.
לַחַץ נוֹבֵעַ מֵהֶרְגֵּלִים מַחְשַׁבְתִּיִּים שֶׁלֹּא מְקַדְּמִים אוֹתָנוּ לְשׁוּם מָקוֹם.
כְּכָל שֶׁאֲנַחְנוּ חוֹוִים עִם עַצְמֵנוּ יוֹתֵר לַחַץ, כָּכָה יוֹתֵר קָשֶׁה לָנוּ לְנַהֵל אֶת הָאֵירוּעַ וְלַחֲשׁוֹב בְּהִיגָּיוֹן כֵּיצַד לִפְתּוֹר אֶת הַמַּצָּב.
לִתְחוּם יְצִירַת הַזּוּגִיּוּת אֵין כָּל קֶשֶׁר לַהִתְקַדְּמוּת שֶׁלָּךְ בַּמִּישׁוֹר הַמִּקְצוֹעִי.
מֵעֵבֶר לְזֶה, יְצִירַת אִינְטִימִיּוּת בְּזוּגִיּוּת הַרְבֵּה יוֹתֵר מוּרְכֶּבֶת מִכָּל תְּחוּם אַחֵר.
זֶה מְעָרֵב דְּבָרִים הַרְבֵּה יוֹתֵר עֲמוּקִּים וְדוֹרֵשׁ מִמֵּךְ לְהֵיחָשֵׂף בָּרָמוֹת הֲכִי גְּבוֹהוֹת.
מִבְּחִינָה רִגְשִׁית, יְצִירַת זוּגִיּוּת הִיא אֶתְגָּר הַרְבֵּה יוֹתֵר מוּרְכָּב מִכָּל אֶתְגָּר שֶׁאִיתּוֹ הִתְמוֹדַדְתְּ בְּחַיַּיִךְ.
אַתְּ מַרְגִּישָׁה שֶׁאַתְּ נִמְצֵאת בְּתוֹךְ שְׁעוֹן חוֹל, וְלִתְפִיסָתִי אַתְּ חַיֶּיבֶת לָתֵת כָּבוֹד לְעַצְמֵךְ וּלְנַהֵל אֶת הָאֵירוּעַ הַזֶּה מֵחָדָשׁ.
בְּתוֹר הַתְחָלָה, לְכִי לְבָרֵר עַל הֲלִיךְ הַקְפָּאַת בֵּיצִיּוֹת.
אֲנִי מֵבִין אֶת הַפַּחַד שֶׁלָּךְ, אֲבָל תּוֹרִידִי מֵהָרְשִׁימָה אֶת הָעִנְיָין הַזֶּה, וְאָז תַּצְלִיחִי לִמְצוֹא אֶת הַזּוּגִיּוּת הָרְאוּיָה עֲבוּרְךָ.
מָה שֶׁשֶּׁלָּךְ יָבוֹא אֵלַיִיךְ כְּשֶׁתְּזַמְּנִי אוֹתוֹ בְּשֶׁקֶט לְתוֹךְ הַחַיִּים שֶׁלָּךְ.
בָּרֶגַע שֶׁהַלַּחַץ יֵצֵא מֵהַתְּמוּנָה, הַכֹּל יֵירָאֶה לָךְ בָּרוּר יוֹתֵר, וְתַצְלִיחִי לִמְצוֹא אֶת הַזּוּגִיּוּת לָהּ אַתְּ מְיַיחֶלֶת".