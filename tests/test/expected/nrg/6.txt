הַדֶּרֶךְ הָאוּלְטִימָטִיבִית לְהַכִּיר אֶת סְצֵינַת הָאוֹמָּנוּת הַמְּקוֹמִית הִיא לָצֵאת לְסִיּוּר אוֹמָּנוּת שֶׁמַּעֲבִירָה יָעֵל לֶרְנֶר בְּכָל יוֹם שְׁלִישִׁי.
מִכֵּיוָון שֶׁזֹּאת הַתְּקוּפָה הַחַמָּה בָּעִיר, יוֹצְאִים לְסִיּוּר בְּמִינִיבּוּס מְמוּזָּג.
מַתְחִילִים בְּמוּזֵיאוֹן וְגָלֶרְיַית אֵילַת, לִטְעִימָה קַלָּה מֵאוֹמָּנוּת מְמוּסֶּדֶת, וְאָז יוֹצְאִים לְמַסָּע בְּעִקְבוֹת אוֹמָּנִים מְקוֹמִיִּים וּמַבְטִיחִים.
בֵּין הַיֶּתֶר הַסִּיּוּר עוֹצֵר בְּבֵית פִילִיפּ מוֹרֵיי - מֵהַוָּותִיקִים בְּמִבְנֵי אֵילַת, שֶׁפּוֹעֵל מְ-1957.
הַמִּבְנֶה שִׁימֵּשׁ לְאוֹרֶךְ הַשָּׁנִים כְּהֵיכַל מוּזִיקָה וְתֵיאַטְרוֹן.
לָאַחֲרוֹנָה הַמָּקוֹם שׁוּפַּץ, וְכָעֵת מִתְקַיֶּימֶת בּוֹ תַּעֲרוּכָה שֶׁל נְבוֹ אֲפֵק, בָּחוּר צָעִיר בַּעַל לְקוּת רְאִיָּיה, שֶׁנִּמְצָא עַל הָרֶצֶף הָאוֹטִיסְטִי.
נְבוֹ הוּא דּוּגְמָה לְאוֹמָן שֶׁמַּצְלִיחַ לַמְרוֹת כָּל הַקְּשָׁיִים.
אֶת הָאוֹמָּנוּת שֶׁלּוֹ הוּא יוֹצֵר בְּדַיְיקָנוּת וּבִרְגִישׁוּת, וְהַמִּתְבּוֹנֵן בָּהּ לֹא יָכוֹל לָדַעַת שֶׁמֵּאֲחוֹרֶיהָ עוֹמֵד אָדָם עִם סִיפּוּר חַיִּים לֹא פָּשׁוּט בִּכְלָל.