מַכִּירָה אֶת זֶה שֶׁאַתְּ קָמָה בַּבּוֹקֶר, חַיֶּיבֶת לְהִתְלַבֵּשׁ לְעוֹד יוֹם שֶׁל עֲבוֹדָה, נֶעֱמֶדֶת מוּל אֲרוֹן הַבְּגָדִים וְלֹא יוֹדַעַת אֲפִילּוּ מֵאֵיפֹה לְהַתְחִיל?
אֲנִי כָּל כָּךְ מְבִינָה אוֹתָךְ! הָיִיתִי בְּדִיּוּק כָּךְ לִפְנֵי כַּמָּה שָׁנִים, וְזֶה כָּל כָּךְ תִּסְכֵּל אוֹתִי!
אַחֲרֵי שֶׁלָּמַדְתִּי סְטַיְילִינְג בְּאוֹפֶן מִקְצוֹעִי - זֶה פָּשׁוּט נֶעֱלַם עִם הַזְּמַן.
בְּעֶזְרַת מס' שִׁיטוֹת קַלּוֹת לְיִישּׂוּם וְכַמָּה חוּקִּים פְּשׁוּטִים הֵבַנְתִּי עֶקְרוֹנוֹת חֲשׁוּבִים שֶׁגָּרְמוּ לִי לְהַפְסִיק לִהְיוֹת מְתוּסְכֶּלֶת.
וַאֲנִי כָּאן בְּדִיּוּק בִּשְׁבִיל לְלַמֵּד אוֹתָךְ כַּמָּה מֵהֶם וַאֲנִי מַבְטִיחָה לָךְ שֶׁזֶּה יָקֵל עָלַיִיךְ כְּבָר מָחָר בַּבּוֹקֶר.
אָז כָּכָה...מוּכָנָה?!
תַּחְשְׁבִי עַל זֶה רֶגַע, אֵיךְ אַתְּ מַתְחִילָה לְהִתְלַבֵּשׁ בְּכָל בּוֹקֶר?
אֲנִי כִּמְעַט בְּטוּחָה בָּזֶה שֶׁאַתְּ מַתְחִילָה בְּמַחְשָׁבָה עַל חוּלְצָה אוֹ עַל מִכְנָסַיִים/חֲצָאִית וְאָז בְּעֶצֶם אַתְּ מְנַסָּה לְשַׁלֵּב לְזֶה אֶת הַפְּרִיט הַשֵּׁנִי.
לְצוֹרֶךְ הָעִנְיָין, בָּחַרְתְּ מִכְנָסַיִים וְעַכְשָׁיו אַתְּ חוֹשֶׁבֶת אֵיזוֹ חוּלְצָה לְשַׁלֵּב לָהֶם וְאֵילוּ נַעֲלַיִים כְּדֵי שֶׁיֵּרָאֶה טוֹב וְתַרְגִּישִׁי בַּלְּבוּשׁ הַזֶּה יָפָה (כִּי זֶה הֲכִי חָשׁוּב!) וְכַמּוּבָן שֶׁיִּהְיֶה לָךְ גַּם נֹחַ.
אָז מָה שֶׁקּוֹרֶה, זֶה גּוֹרֵם לָךְ לְבִלְבּוּל, אַתְּ לֹא מַרְגִּישָׁה בְּטוּחָה בַּשִּׁילּוּב הַסְּפֵּצִיפִי וְאָז גַּם לִפְעָמִים יוֹצֵא לָךְ לִמְדּוֹד אֶת הַשִּׁילּוּב וְזֶה פָּשׁוּט לֹא עוֹבֵד לָךְ!
וְיוֹתֵר מְעַצְבֵּן מִזֶּה - אֵין לָךְ מוּשָּׂג לָמָּה זֶה לֹא עוֹבֵד, וְאַתְּ עוֹבֶרֶת לַנִּיסָּיוֹן הַבָּא וְכֵן הָלְאָה.
וְגַם- זֶה מְבַזְבֵּז לָךְ הָמוֹן זְמַן יָקָר בְּכָל בּוֹקֶר.
אָז לֹא עוֹד! אֲנִי רוֹצָה לְשַׁנּוֹת אֶת הַגִּישָׁה שֶׁלָּךְ לַאֲרוֹן הַבְּגָדִים וְכָךְ לִמְנוֹעַ הֲמוֹן תִּסְכּוּל.
אָז מָה שֶׁאֲנִי רוֹצֶה לְלַמֵּד אוֹתָךְ - זֶה פָּשׁוּט לַחֲשׁוֹב קְצָת אַחֶרֶת.