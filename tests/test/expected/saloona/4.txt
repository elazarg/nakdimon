בְּאַפְּרִיל 2016 אוּבְחַן בְּנִי בְּאֵרִי, אָז פָּעוֹט בֶּן שָׁנָה וָחֵצִי עַל הַסְּפֶּקְטְרוּם הָאוֹטִיסְטִי.
לִבְאֵרִי 4 אֲחָיוֹת (בְּנֵיהֶן אָחוֹת תְּאוֹמָה), הִתְגּוֹרַרְנוּ בְּקִיבּוּץ אֵילוֹן סָמוּךְ לַגְּבוּל, הִגַּעְנוּ לַגָּלִיל עִם חֲלוֹם הִתְיַישְּׁבוּת,
בְּמַטָּרָה לְגַדֵּל אֶת יְלָדֵינוּ בְּחָסוּת הַחִינּוּךְ הַקִּיבּוּצִי, הַשִּׁוְויוֹנִי, עַל עֶרְכֵי אַהֲבַת הַמּוֹלֶדֶת, בַּטֶּבַע.
הַכֹּל הָיָה נִפְלָא, עַד לְאִבְחוּנוֹ שֶׁל בְּאֵרִי.
עִם קַבָּלַת אִבְחוּנוֹ שֶׁל בְּאֵרִי עַל הַסְּפֶּקְטְרוּם הָאוֹטִיסְטִי בְּתִפְקוּד גָּבוֹהַּ, קִיבַּלְנוּ הַחְלָטָה, בְּאֵרִי יִהְיֶה מְשׁוּלָּב בַּחֶבְרָה, הוּא יִגְדַּל לִהְיוֹת מְבוּגָּר יַצְרָנִי, וְהוּא גַּם מְסוּגָּל.
לִבְאֵרִי הִצְטָרְפָה מְתַוֶּוכֶת, בַּיּוֹם הַשֵּׁנִי לַעֲבוֹדָתָהּ הִיא הִתְקַשְּׁרָה אֵלַיי בּוֹכָה: " הֵם לֹא נוֹתְנִים לִי לְהוֹצִיא אֶת בְּאֵרִי מֵהַכְּלוּב (עֲגָלוּל) בַּטִּיּוּל", זֶהוּ הַמִּשְׁפָּט שֶׁשִּׁינָּה אֶת חַיַּי...
בִּפְנִיָּיה לַגּוֹרְמִים הַמִּקְצוֹעִיִּים נֶאֱמַר לִי מְפוֹרָשׁוֹת שֶׁהַפְרָדָה שֶׁל בְּאֵרִי מֵחֲבֵרָיו תִּגְרוֹם לוֹ נֶזֶק, אַךְ בַּקִּיבּוּץ הִתְקַבְּלָה הַחְלָטָה - בְּאֵרִי יוּבָל בִּכְלוּב בִּזְמַן טִיּוּל.
בִּמְדִינַת יִשְׂרָאֵל חוּקַּק חוֹק שִׁוְויוֹן זְכוּיוֹת לַאֲנָשִׁים עִם מוּגְבָּלוּת שֶׁאוֹסֵר אַפְלָיָה שֶׁל אָדָם עִם מוּגְבָּלוּת - לְדַאֲבוֹנִי בַּקִּיבּוּץ לֹא אִפְשְׁרוּ לַחוֹק לְהִיכָּנֵס בַּשַּׁעַר הַצָּהוֹב בַּמִּקְרֶה שֶׁל בְּאֵרִי.
וְגֵרְשׁוּ אֶת מִשְׁפַּחְתֵּנוּ (סִייְּמוּ לָנוּ אֶת חוֹזֵה הַשְּׂכִירוּת) פָּתְחוּ לָנוּ אֶת הַשַּׁעַר הַחוּצָה.
בַּשְּׁנָתַיִים הָאַחֲרוֹנוֹת, אֲנִי מְנַהֶלֶת מַאֲבָק נֶגֶד אַפְלָיַית יְלָדִים עִם מוּגְבָּלוּת, בַּכְּנֶסֶת, בַּתִּקְשׁוֹרֶת, בָּרְשָׁתוֹת הַחֶבְרָתִיּוֹת,
בְּאֵרִי שֶׁלִּי יָצָא מְ"הַכְּלוּב" לְתָא טַיָּיס שֶׁל מְטוֹס קְרָב - כִּי נִדְרֶשֶׁת רַק אִמָּא אַחַת שֶׁמַּאֲמִינָה בְּיֶלֶד אֶחָד בִּכְדֵי שֶׁהוּא יִיגַּע בַּשָּׁמַיִים.,
בְּאֵרִי מְשׁוּלָּב בְּגַן "רָגִיל" וְהוּא מַתָּנָה מְבוֹרֶכֶת לַגַּן וְלַחֶבְרָה, הוּא יוֹדֵעַ לְלַמֵּד אֶת חֲבֵרָיו עֲרָכִים שֶׁאַף מְבוּגָּר לֹא יוֹדֵעַ לְלַמֵּד, וְהוּא מַתָּנָה עֲנָקִית.
