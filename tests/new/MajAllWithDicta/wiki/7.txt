לְאַחַר פְּרוֹץ הַמֶּרֶד הַגָּדוֹל, בִּשְׁנַת 66, עֵרֶךְ גסיוס פלורוס טַבָּח נוֹרָא בִּיהוּדֵי עַכּוֹ, והסתייע בִּידֵי הַסּוּרִים ההלניסטים שֶׁיָּשְׁבוּ בָּעִיר. נָמֵל עַכּוֹ שִׁימֵּשׁ אֶת הַגְּיָיסוֹת הָרוֹמִים בִּימֵי הַמֶּרֶד הַגָּדוֹל, אֵלָיו הִגִּיעוּ אספסיאנוס וּצְבָאוֹ, וּמִשָּׁם הִתְאַרְגְּנוּ לִיצִיאָה לַמִּלְחָמָה לְכִיבּוּשׁ הַגָּלִיל. חֲפִירוֹת מצפון-מערב לְתֵל עַכּוֹ חָשְׂפוּ בֵּית קְבָרוֹת גָּדוֹל שֶׁהָיָה פָּעִיל בֵּין אֶמְצַע הַמֵּאָה ה-1 וְעַד תְּחִילַּת הַמֵּאָה ה-4. בִּמְקוֹם נִמְצְאוּ עֶשְׂרוֹת קְבָרִים וּבָהֶם נִקְבָּרִים רַבִּים וקברי יָחִיד, וְכֵן קְבָרִים שֶׁשִּׁמְּשׁוּ לְאוֹרֶךְ זְמַן. עוֹד הִתְגַּלּוּ בִּמְקוֹם מִזְבְּחוֹת וּמַצֵּבוֹת, שְׂרִידִים הַמְּעִידִים עַל הַקְרָבַת מְנָחוֹת בַּעֲלֵי חַיִּים, כְּלִי זְכוּכִית, מַטְבְּעוֹת וממצאי מַתֶּכֶת. לְעַכּוֹ הָיָה תַּפְקִיד חָשׁוּב גַּם בְּעֵת דיכויו שֶׁל מֶרֶד גאלוס. בְּדוֹמֶה לְהִתְנַהֲלוּתוֹ שֶׁל אספסיאנוס בִּימֵי הַמֶּרֶד הַגָּדוֹל, כָּךְ פָּרְצוּ הָרוֹמָאִים מֵעַכּוֹ אֶל עוֹמֶק הַגָּלִיל, והכניעו אֶת הַמּוֹרְדִים.