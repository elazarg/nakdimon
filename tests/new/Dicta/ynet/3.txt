גִּיל הוּא רַק מִסְפַּר - וְהִנֵּה עוֹד הוֹכָחָה: אִידָה קִילִינְג זָכְתָה בַּשַּׁבָּת הָאַחֲרוֹנָה בְּשִׂיא עוֹלָמִי בְּרִיצָה לִקְבוּצַת הַגִּיל שֶׁלָּהּ.
אַגַּב, קִילִינְג הִיא בַּת 101.
קִילִינְג סִייְּמָה אֶת סְפְּרִינְט מֵאָה הַמֶּטְרִים בְּתוֹךְ 1:17.33.
עִם זֹאת, בַּמֵּירוֹץ עַצְמוֹ הִיא הִגִּיעָה לַמָּקוֹם הַתְּשִׁיעִי בִּלְבַד בֵּין תִּשְׁעַת הָרָצִים.
קִילִינְג, תּוֹשֶׁבֶת נְיוּ יוֹרְק, הֵחֵלָּה לָרוּץ בְּגִיל 67.
בִּצְעִירוּתָהּ בִּתְקוּפַת הַשֵּׁפֶל בְּאַרְצוֹת הַבְּרִית, הִיא עָסְקָה בְּכָל עֲבוֹדָה אֶפְשָׁרִית, מֵרְחִיצַת חַלּוֹנוֹת וְעַד שְׁמַרְטַפּוּת, כְּדֵי לְסַיֵּיעַ לְכַלְכָּלַת הַמִּשְׁפָּחָה.
בְּגִיל 42 הִתְאַלְמְנָה מִבַּעֲלָהּ, וְנוֹתְרָה מְטוּפֶּלֶת בְּאַרְבַּעַת יְלָדֶיהָ, כְּשֶׁכּוּלָּם חַיִּים בְּדִירַת חֶדֶר אַחַת.
בִּשְׁנוֹת הַשִּׁישִּׁים הָפְכָה לִפְעִילָה בִּתְנוּעָה לִזְכוּיוֹת אָדָם.
"אֲנִי מַרְגִּישָׁה נִפְלָא" אָמְרָה קִילִינְג, "אֲנִי שְׂמֵחָה לְהַצִּיג לְכָל הַקָּהָל הַנֶּהְדָּר שֶׁכָּאן דּוּגְמָא לָמָּה שֶׁאַתָּה יָכוֹל לַעֲשׂוֹת בִּשְׁבִיל עַצְמְךָ, וַאֲנִי מוֹדֶה לֶאֱלוֹהִים כָּל יוֹם עַל שֶׁבֵּירֵךְ אוֹתִי".