לֵב יָאשִׁין נֶחֱשָׁב לְאֶחָד מִגְּדוֹלֵי הַשּׁוֹעֲרִים בְּתוֹלְדוֹת הַכַּדּוּרֶגֶל הָעוֹלָמִי.
עִם זֹאת, בִּצְעִירוּתוֹ שִׁימֵּשׁ בְּמַקְבִּיל לְקַרְיֵירַת הַכַּדּוּרֶגֶל שֶׁלּוֹ בְּדִינָמוֹ מוֹסְקְבָה גַּם כְּשׁוֹעֵר קְבוּצַת הַהוֹקִי קֶרַח שֶׁל הַמּוֹעֲדוֹן.
הַדָּבָר הִתְאַפְשֵׁר הוֹדוֹת לְכָךְ שֶׁמִּשְׂחֲקֵי לִיגַת הַכַּדּוּרֶגֶל לֹא נֶעֶרְכוּ בַּחוֹרֶף.
יָאשִׁין אַף זָכָה עִם קְבוּצָתוֹ בִּגְבִיעַ בְּרִית הַמּוֹעָצוֹת בְּהוֹקִי קֶרַח בְּ-1953 וְדוֹרַג הַשּׁוֹעֵר הַשְּׁלִישִׁי הַטּוֹב בְּיוֹתֵר בְּאַלִּיפוּת בְּרִית הַמּוֹעָצוֹת בְּהוֹקִי קֶרַח.
בְּ-1954 הוּא אַף הָיָה מוּעֲמָד לְהִיכָּלֵל בַּסֶּגֶל שֶׁל נִבְחֶרֶת בְּרִית הַמּוֹעָצוֹת בְּהוֹקִי קֶרַח לִקְרַאת אַלִּיפוּת הָעוֹלָם, אַךְ בְּסוֹפוֹ שֶׁל דָּבָר הֶחֱלִיט לְוַותֵּר עַל קַרְיֵירַת הַהוֹקִי קֶרַח וְלִבְחוֹר בְּכַדּוּרֶגֶל.