הַקָּרַבִּין פּוּתַּח בְּ-1942 עַל יְדֵי חֶבְרַת הַנֶּשֶׁק וִינְצֶ'סְטֵר, בְּעִיצּוּמָהּ שֶׁל מִלְחֶמֶת הָעוֹלָם הַשְּׁנִיָּיה, כְּרוֹבֶה חֲצִי-אוֹטוֹמָטִי מְקוּצָּר וְקַל שֶׁנּוֹעַד לְלוֹחֲמֵי קַו-אֲחוֹרִי (כְּגוֹן מַפְעִילֵי אַרְטִילֶרְיָה) וְתוֹמְכֵי לְחִימָה כְּנֶשֶׁק הֲגַנָּה עַצְמִית, בִּמְקוֹם אֶקְדָּח הַשֵּׁירוּת קוֹלְט M1911.
הֱיוֹתוֹ רוֹבֶה קַל וּמְדוּיָּק, חֲצִי-אוֹטוֹמָטִי וּמוּזָן מַחְסָנִית הָפְכוּ אוֹתוֹ לְנֶשֶׁק פּוֹפּוּלָרִי גַּם בְּקֶרֶב לוֹחֲמֵי צַנְחָנִים וְכוֹחוֹת קוֹמַנְדּוֹ.
הוּא יוּצַּר בִּלְמַעְלָה מִשִּׁישָּׁה מִילְיוֹן יְחִידוֹת, וְשֵׁרֵת בַּכּוֹחוֹת הַמְּזוּיָּנִים שֶׁל אַרְצוֹת הַבְּרִית כִּשְׁלוֹשָׁה עֲשׂוֹרִים, וּמְאוּחָר יוֹתֵר שֵׁרֵת גַּם בְּקֶרֶב כּוֹחוֹת צָבָא וּמִשְׁטָרָה שֶׁל בַּעֲלוֹת הַבְּרִית שֶׁל אָמֵרִיקָה, בֵּינֵיהֶן יִשְׂרָאֵל.
הַקָּרַבִּין שֵׁרֵת גַּם בְּצַהַ"ל בִּשְׁנוֹתָיו הַמּוּקְדָּמוֹת וְשֵׁרֵת כְּאַרְבָּעָה עֲשׂוֹרִים בְּמִשְׁטֶרֶת יִשְׂרָאֵל וּבַמִּשְׁמָר הָאֶזְרָחִי.