הֶחָיָה - הִידְרוֹרוֹגָה נְמֵרִית - זִינְּקָה מֵהַמַּיִם וְהִתְחִילָה לִרְדּוֹף אַחֲרָיו, מְרַשְׁרֶשֶׁת עַל הַקֶּרַח בַּדְּהָרָה הַמְּשׁוּנָּה שֶׁל סוּס-נַדְנֵדָה הַמְּאַפְיֶינֶת אֶת תְּנוּעַת כַּלְבֵי הַיָּם עַל הַיַּבָּשָׁה.
הִיא נִרְאֲתָה כְּמוֹ דִּינוֹזָאוּר קָטָן עִם צַוַּואר נָחָשׁ מוֹאֳרָךְ.
אַחֲרֵי שִׁישָּׁה צְעָדִים, כִּמְעַט הִשִּׂיגָה אֶת אוֹרְד-לִיס, וְאָז סָבָה לְפֶתַע עַל עִקְבוֹתֶיהָ וְצָלְלָה לְתוֹךְ הַמַּיִם.
בְּשָׁעָה זוֹ כְּבָר הִגִּיעַ כִּמְעַט אוֹרְד-לִיס לְצִדּוֹ הַשֵּׁנִי שֶׁל הַמָּצוֹף וְעָמַד לְזַנֵּק לִמְקוֹם מִבְטָחִים כְּשֶׁרֹאשָׁהּ שֶׁל הֶחָיָה שָׁב וְהֵגִיחַ לְפֶתַע מִתּוֹךְ הַמַּיִם, הַיְישֵׁר לְפָנָיו.
הִיא עָקְבָה אַחַר צִלּוֹ עַל הַקֶּרַח, הִסְתַּעֲרָה לְעֵבֶר אוֹרְד-לִיס, פִּיהָ פָּעוּר לִרְוָוחָה, חוֹשֶׂפֶת שׁוּרָה שֶׁל שִׁינַּיִים מְשׁוּנָּנוֹת עֲצוּמוֹת.
קְרִיאוֹת הָעֶזְרָה שֶׁל אוֹרְד-לִיס הָפְכוּ לִצְעָקוֹת.
הוּא סַב עַל עֲקֵבָיו וְהִתְחִיל לִבְרוֹחַ בְּכָל כּוֹחוֹ מִפְּנֵי הַיְּצוּר הָרוֹדֵף אוֹתוֹ.
הֶחָיָה שָׁבָה וְזִינְּקָה מִתּוֹךְ הַמַּיִם וּפָרְצָה בִּדְהָרָה בְּעִקְבוֹת לִיס בְּדִיּוּק כְּשֶׁהִגִּיעַ וַויְילְד עִם הָרוֹבֶה.
הִיא הִבְחִינָה בְּוַויְילְד וּפָנְתָה לִתְקוֹף אוֹתוֹ.
וַויְילְד כָּרַע עַל בֶּרֶךְ אַחַת וְיָרָה שׁוּב וָשׁוּב בַּיְּצוּר הַדּוֹהֵר לִקְרָאתוֹ.
הוּא הָיָה בְּמֶרְחַק עֲשָׂרָה מֶטְרִים בִּלְבַד מִמֶּנּוּ כְּשֶׁצָּנַח לְבַסּוֹף.