כּוּלָּנוּ מַכִּירִים אֶת זֶה.
מַגִּיעַ הָרֶגַע בּוֹ אֲנַחְנוּ מַרְגִּישִׁים שֶׁחַיָּיבִים לַעֲשׂוֹת שִׁינּוּי.
לָרֶדֶת בַּמִּשְׁקָל, לְהַתְחִיל לַעֲשׂוֹת כּוֹשֶׁר וּלְאַמֵּץ אוֹרַח חַיִּים בָּרִיא יוֹתֵר.
זֶה יָכוֹל לְהַגִּיעַ בְּיוֹם הוּלֶּדֶת עָגוֹל בְּגִיל 30, 40 אוֹ 50, בְּעִקְבוֹת הִתָּקְלוּת לֹא נְעִימָה עִם מַרְאָה עַל הַקִּיר, אוֹ לְאַחַר מִפְגָּשׁ עִם רוֹפֵא הַמִּשְׁפָּחָה שֶׁלָּנוּ, שֶׁעִם מַבָּט מוּדְאָג בָּעֵינַיִים מַסְבִּיר לָנוּ שֶׁאֲנַחְנוּ חַיָּיבִים לְהַתְחִיל לְהִתְנַהֵג יוֹתֵר יָפֶה לַגּוּף שֶׁלָּנוּ.
רוֹב הָאֲנָשִׁים מַגִּיעִים לָרֶגַע הַזֶּה לְאַחַר שָׁנִים שֶׁלֹּא עָסְקוּ בִּפְעִילוּת גּוּפָנִית, וְהַהִתְלַהֲבוּת שֶׁל הַהַתְחָלָה ,אִם לֹא עוֹשִׂים אֶת זֶה נָכוֹן, יְכוֹלָה בְּמִקְרִים רַבִּים לְהִיגָּמֵר בַּפְּצִיעוֹת שֶׁיִּמְנְעוּ מֵאִיתָּנוּ לְהַמְשִׁיךְ וּלְהַגִּיעַ לַמַּטָּרָה.
כָּאן נִכְנֶסֶת לַתְּמוּנָה הַשְּׂחִיָּיה, אוֹ אִם לְדַיֵּיק, שְׂחִיָּיה בְּסִגְנוֹן חֲתִירָה.
בֵּין סִגְנוֹנוֹת הַשְּׂחִיָּיה הַשּׁוֹנִים, אֵין עוֹרְרִין בְּיַחַס לַיִּתְרוֹנוֹת הָאַדִּירִים שֶׁל הַחֲתִירָה, מָה שֶׁהוֹפֵךְ אוֹתָהּ לִפְעִילוּת הַסְּפּוֹרְט הַטּוֹבָה וְהַבְּטוּחָה בְּיוֹתֵר לְמִי שֶׁרוֹצֶה לַעֲשׂוֹת שִׁינּוּי וּלְהַתְחִיל לְאַמֵּץ אוֹרַח חַיִּים בָּרִיא.
