שְׁמוֹנֶה הֲפָקוֹת שֶׁאוֹרְכָן עַד 50 דַּקּוֹת יִתְמוֹדְדוּ הַשָּׁנָה בְּתַחֲרוּת הַפֶסְטִיבָל.
הַהַצָּגָה "אִישׁ צִיפּוֹר" שֶׁכָּתַב אַלּוֹן מַרְקוּס וּבִייֵּם עִידָּן בְּלַנְק, הִיא אַגָּדָה גְּרוֹטֶסְקִית עַל בְּרִיאָה מֵחָדָשׁ שֶׁל הֶחָיָה הַשַּׂחְקָנִית שֶׁיּוֹצֵאת לַחוֹפְשִׁי אַחֲרֵי תְּקוּפָה אֲרוּכָּה בַּכְּלוּב.
בַּחֲלוֹם וְהַפַנְטַסְיָה נוֹגְעִים גַּם "בִּשְׁבִילִי זֶה? בִּשְׁבִיל הַמַּדְרֵגוֹת", מֵאֵת אוֹר אָזוּלַאי וּבְבִימּוּיָהּ, שֶׁמִּתְרַחֵשׁ בְּבֵית דִּירוֹת בּוּרְגָּנִי אֵלָיו מַגִּיעִים שְׁלוֹשָׁה מַלְאָכִים שׁוֹמְרִים, וּ"גְּבוּלוֹת", מֵאֵת חַגַּי שׁוֹמְרוֹנִי וּבְבִימּוּיוֹ, שֶׁמְּגוֹלֵל אֶת תְּלָאוֹתָיו שֶׁל קָצִין אוּנִיבֶרְסָלִי בִּתְקוּפָה לֹא קוֹנְקְרֵטִית וְנוֹגֵעַ בְּנוֹשְׂאִים מוּכָּרִים כְּמוֹ גְּבוּלוֹת פִיזִיִּים, גְּבוּלוֹת הַשְּׁפִיּוּת וּגְבוּלוֹת טְוַוח הַפְּעוּלָּה שֶׁל הָאָדָם.
