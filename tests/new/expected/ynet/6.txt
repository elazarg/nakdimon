פֶיְיסְבּוּק שִׁילְּמָה פִּיצּוּיִים בְּסַךְ 65 מִלְיוֹן דּוֹלָר בְּמִסְגֶּרֶת פְּשָׁרָה לְ-ConnectU, חֶבְרָה הַטּוֹעֶנֶת כִּי הָרַעְיוֹן לָרֶשֶׁת הַחֶבְרָתִית נִגְנַב מִמֶּנָּה.
כָּךְ עַל פִּי מֵידָע שֶׁפּוּרְסַם בְּטָעוּת עַל יְדֵי מִשְׂרַד עוֹרְכֵי הַדִּין שֶׁיִּיצֵּג אֶת הַחֶבְרָה.
מְיַיסְּדֵי ConnectU טַיְילֶר וְקָמֵרוּן וִינְקֶלְבוֹס הָיוּ שׁוּתָּפָיו לַחֶדֶר שֶׁל מְיַיסֵּד פֶיְיסְבּוּק, מַארְק צוּקֶרְבֵּרְג, בִּתְקוּפַת לִימּוּדֵיהֶם בְּהַרְוַורְד.
הֵם טָעֲנוּ כִּי הוּא גָּנַב מֵהֶם אֶת הָרַעְיוֹן בִּשְׁנַת לִימּוּדֵיהֶם הָאַחֲרוֹנָה, אַחֲרֵי שֶׁבִּיקְּשׁוּ מִמֶּנּוּ כִּי יַעֲזוֹר לָהֶם בַּהֲקָמַת הָאֲתָר.
הָאַחִים וִינְקֶלְבוֹס הִגִּישׁוּ תְּבִיעָה נֶגֶד פֶיְיסְבּוּק, וְהֶאֱשִׁימוּ אֶת צוּקֶרְבֵּרְג בְּהוֹנָאָה, הֲפָרַת זְכוּיוֹת יוֹצְרִים, הֲפָרַת חוֹזֶה וּמְעִילָה בְּסוֹדוֹת מִסְחָרִיִּים.
הָעִנְיָין הִסְתַּיֵּים בְּחוֹדֶשׁ יוּנִי הָאַחֲרוֹן בִּפְשָׁרָה שֶׁהָיְיתָה אֲמוּרָה לְהִישָּׁאֵר חֲשָׁאִית.
מִשְׂרַד עוֹרְכֵי הַדִּין שֶׁיִּיצֵּג אֶת הַחֶבְרָה פִּירְסֵם עָלוֹן הַמְּתָאֵר אֶת הֶישֵּׂגָיו בַּשָּׁנָה הָאַחֲרוֹנָה, וּבָהֶם אֶת הַפְּשָׁרָה עִם פֶיְיסְבּוּק בַּסְּכוּם הַזֶּה.
בַּפִּרְסוֹמֶת נִכְתַּב כִּי מִשְׂרַד עוֹרְכֵי הַדִּין הִיא הַשְׁקָעָה בְּטוּחָה, וְכִי "הַמִּתְחָרִים שֶׁלָּנוּ הֵם אֵלֶּה שֶׁצְּרִיכִים סִיּוּעַ".
מִפֶיְיסְבּוּק נִמְסַר כִּי הַחֶבְרָה לֹא יְכוֹלָה לְהָגִיב עַל הֶסְכֵּמִים חֲשָׁאִיִּים.
