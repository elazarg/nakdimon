הַשָּׂרָה בְּלִילָא, הוֹרְתָה לְאַנְשֵׁי צִוְּותָהּ לְזָרֵז אֶת הַשָּׁקַת הָאֲתָר וּלְאַפְשֵׁר נְגִישׁוּתוֹ לְכָל הָרְבָבוֹת הַמְּבַקְּשִׁים לְהִתְעַדְכֵּן.
זֹאת, מִסְתַּבֵּר, מִכֵּיוָון שֶׁיֵּשׁ רַבִּים מִיְּהוּדִי הַתְּפוּצוֹת הַמְּבַקְּשִׁים לָבוֹא וּלְהִשְׁתַּתֵּף פִיזִית בְּאֵירוּעִים בְּרַחֲבֵי יִשְׂרָאֵל.
לְ-ynet נוֹדַע שֶׁכְּבָר הַיּוֹם מוּרְגָּשׁ מַחְסוֹר חָמוּר בַּחֲדָרִים בְּבָתֵּי מָלוֹן בִּירוּשָׁלַיִם לִקְרַאת יוֹם הָעַצְמָאוּת בְּחוֹדֶשׁ מַאי הַקָּרוֹב.
הַהַעֲרָכָה הִיא שֶׁמְּצוּקַת הַחֲדָרִים תִּתְרַחֵב גַּם לְתֵל-אָבִיב וּלְיֶתֶר עָרֵי יִשְׂרָאֵל, כְּכָל שֶׁיִּתְקָרֵב מוֹעֵד יוֹם הָעַצְמָאוּת.
הָאֲתָר שֶׁיֵּחָנֵךְ הַיּוֹם יָכִיל בְּשָׁלָב רִאשׁוֹן מֵידָע בְּעִבְרִית עַל הָאֵירוּעִים הַצְּפוּיִים.
אוּלָם, כְּבָר בַּשָּׁבוּעוֹת הַקְּרוֹבִים מְצַפִּים בְּלִשְׁכָּתָהּ שֶׁל בְּלִילָא, שֶׁהָאֲתָר יְתוּרְגַּם לְעַרְבִית, לְאַנְגְּלִית וּלְרוּסִית.
בַּהֶמְשֵׁךְ מְתוּכְנָן שִׁיתּוּף פְּעוּלָּה עִם אֲתָרֵי תִּקְשׁוֹרֶת אִינְטֶרְנֵטִיִּים מוֹבִילִים.
זֹאת כְּדֵי לְאַפְשֵׁר לִכְלַל הַצִּיבּוּר לִהְיוֹת מְעוֹרָב אִינְטֶרְאַקְטִיבִית, בְּאֶמְצָעוּת הָאִינְטֶרְנֶט, בְּצִיּוּן הַמּוֹעֵד.
סִיכּוּם רִאשׁוֹן בְּנוֹשֵׂא זֶה נַעֲשָׂה גַּם עִם עֲרוּץ הַיְּלָדִים וְגַם עִם עֲרוּץ הוֹפּ.
בְּמִסְגֶּרֶת אֲתָרֵי הָאִינְטֶרְנֶט שֶׁלָּהֶם תֵּיעָרֵךְ בֵּין הַיֶּתֶר תַּחֲרוּת גְּדוֹלָה תַּחַת הַכּוֹתֶרֶת: "יְלָדִים מְצַיְּירִים עַצְמָאוּת".
כְּמוֹ כֵן יוּכְלוּ יִשְׂרָאֵל וְהָעוֹלָם לְבָרֵךְ אֶת מְדִינַת יִשְׂרָאֵל דֶּרֶךְ אֲתַר הָאִינְטֶרְנֶט הֶחָדָשׁ, בִּמְלֹאת לָהּ 60.
בְּנֵי נוֹעַר הַלּוֹמְדִים בְּבָתֵּי הַסֵּפֶר הַתִּיכוֹנִיִּים יוּכְלוּ לִשְׁלוֹחַ אֶת חֲזוֹנָם לִמְדִינַת יִשְׂרָאֵל בָּעֲשׂוֹרִים הַבָּאִים, בִּפְּרוֹיֶיקְט מְשׁוּתָּף עִם מִשְׂרַד הַחִינּוּךְ.
בְּשָׁלָב זֶה נִמְשַׁךְ תִּכְנוּן עֲרוּצִים אִינְטֶרְאַקְטִיבִיִּים נוֹסָפִים שֶׁיְּשׁוּלְּבוּ בָּאֲתָר הֶחָדָשׁ, וְשֶׁשִּׂיאָם יוּפְעַל לִקְרַאת יוֹם הָעַצְמָאוּת הַקָּרוֹב שֶׁחָל הַשָּׁנָה בְּ-8 בְּמַאי.
בָּאֲתָר יוֹפִיעַ לוּחַ הָאֵירוּעִים הַמֶּרְכָּזִי שֶׁל חֲגִיגוֹת הַ-60 בְּיִשְׂרָאֵל.
