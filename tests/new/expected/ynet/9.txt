הַפּוֹעֵל נָצְרַת עִילִּית שָׂמָה הָעֶרֶב (ש') בַּצַּד אֶת הַצָּרוֹת הַכַּלְכָּלִיּוֹת, וְרָשְׁמָה נִיצָּחוֹן 0:1 דְּרָמָטִי בַּמִּשְׂחָק הַבֵּיתִי מוּל מַכַּבִּי הֶרְצְלִיָּה.
שַׁעַר שֶׁל אֶרֶז פִּינְטוֹ דַּקָּתַיִים לַסִּיּוּם, הֶעֱנִיק אֶת שְׁלוֹשׁ הַנְּקוּדּוֹת לַצְּפוֹנִיִּים, שֶׁחָזְרוּ לְמַאַבְקֵי הַצַּמֶּרֶת.
הַכֹּחַ עַמִּידָר רָמַת גַּן שׁוּב לֹא נִיצְּחָה, כַּאֲשֶׁר סִייְּמָה בְּ-1:1 בֵּיתִי מוּל סֶקְצְיָה נֵס צִיּוֹנָה.
קוֹבִּי חַסַן כָּבַשׁ אֶת שַׁעֲרוֹ הַשֵּׁנִי בְּמַדֵּי הַסְּגוּלִים תֵּשַׁע דַּקּוֹת לַסִּיּוּם, יוֹסִי אָסָיָיג הִישְׁוָוה שֶׁבַע דַּקּוֹת לְאַחַר מִכֵּן.
מִי שֶׁחָזְרָה לְחַיֵּיךְ הִיא הַפּוֹעֵל כְּפַר סָבָא, שֶׁגָּבְרָה בְּבֵיתָהּ 1:2 עַל הַפּוֹעֵל רִאשׁוֹן לְצִיּוֹן.
חָמָאדָה מַרְעִי (דַּקָּה 10) וְנָתַן שָׁקוּרִי (40) הִרְשִׁיתוּ עֲבוּר הַקְּבוּצָה שֶׁל תּוֹמֶר קְשָׁטָן, אֱלִירַן אַפְרִיאָט אִיזֵּן זְמַנִּית בַּדַּקָּה הַ-20.
אַחֲרֵי אַרְבָּעָה נִיצְחוֹנוֹת רְצוּפִים, אַחְוָוה עַרַאבֶּה נֶעֶצְרָה בִּבְאֵר שֶׁבַע אֵצֶל מַכַּבִּי הַמְּקוֹמִית.
רוֹנֵן שְׁוַורְצְמָן דַּוְוקָא הֶעֱלָה אֶת הַקְּבוּצָה שֶׁל אֱיָיל לַחְמָן לְיִתְרוֹן בַּדַּקָּה הַ-68, אָבִי מַלְכָּה (74) וְיִנּוֹן בַּרְדָּה (80) דָּאֲגוּ לְמַהְפָּךְ מְאוּחָר.
אֶתְמוֹל, הַמּוֹלִיכָה עִירוֹנִי קִרְיַת שְׁמוֹנָה, קִיבְּלָה מָנָה נְדִיבָה שֶׁל מַזָּל בְּיוֹם שִׁישִּׁי.
פַּעַם אַחַת כְּשֶׁהִצְלִיחָה לְנַצֵּחַ בְּטֶדִי אֶת הַפּוֹעֵל יְרוּשָׁלַיִם 2:4 עִם צֶמֶד שְׁעָרִים שֶׁל תּוֹמֶר סְוִויסָה בַּדַּקּוֹת הָאַחֲרוֹנוֹת.
פַּעַם שְׁנִיָּה כְּשֶׁיְּרִיבָתָהּ הַגְּדוֹלָה בַּצַּמֶּרֶת, עִירוֹנִי רָמַת הַשָּׁרוֹן, הִפְסִידָה בְּבֵיתָהּ לְהַפּוֹעֵל אַשְׁקְלוֹן 2:0.
בְּנֵי לוֹד נִיצְּחָה בְּאוֹתָהּ תּוֹצָאָה אֶת הַפּוֹעֵל מֶרְמוֹרָק בִּרְחוֹבוֹת.
