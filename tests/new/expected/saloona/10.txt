Gifted הוּא הֲלִינְקְדְּאִין שֶׁל הַהִתְנַדְּבוּת וְנֶחֱשָׁב מֵיזָם רִאשׁוֹן מִסּוּגוֹ בְּיִשְׂרָאֵל, שֶׁמְּחַבֵּר בְּאוֹפֶן בִּלְתִּי אֶמְצָעִי בֵּין אֲנָשִׁים שֶׁרוֹצִים לְהִתְנַדֵּב וְלִתְרוֹם מִכִּישְׁרוֹנָם לְבֵין אֵלֶּה שֶׁזְּקוּקִים אַךְ יָדָם אֵינָהּ מַשֶּׂגֶת.
הוּא מְהַוֶּוה אֶת הַבִּיטּוּי הַמּוּחָשִׁי בְּיוֹתֵר לִתְחוּשַׁת הַסּוֹלִידָרִיּוּת וּלְעֵרֶךְ הַהִתְנַדְּבוּת, שֶׁעַתָּה מִתְבָּרֵר שֶׁהֵם מֵאַבְנֵי הַיְּסוֹד שֶׁל הַחֶבְרָה הַיִּשְׂרְאֵלִית.
עֲנָת אָרָד מְסַפֶּרֶת שֶׁכְּשֶׁרָצְתָה לְהִתְנַדֵּב מָצְאָה עַצְמָהּ מְחַפֶּשֶׂת אֶת הָאִרְגּוּן אוֹ הָעֲמוּתָּה, שָׁם תּוּכַל לַעֲשׂוֹת מַשֶּׁהוּ לְמַעַן הַקְּהִילָּה.
"בְּסוֹפוֹ שֶׁל דָּבָר מָצָאתִי אֶת עַצְמִי מְחַלֶּקֶת מָזוֹן, דָּבָר חָשׁוּב לִכְשֶׁעַצְמוֹ.
יַחַד עִם זֹאת בְּאוֹתָהּ עֲמוּתָּה הָיָה בָּלָאגָן לוֹגִיסְטִי גָּדוֹל וְהִרְגַּשְׁתִּי, שֶׁעִם הַכִּישּׁוּרִים וְהַנִּיסָּיוֹן שֶׁצָּבַרְתִּי אֶפְשָׁר הָיָה לְהָפִיק מִמֶּנִּי תּוֹעֶלֶת מַשְׁמָעוּתִית יוֹתֵר.
הֵבַנְתִּי שֶׁיֵּשׁ צוֹרֶךְ בְּמָקוֹם נָגִישׁ לְכוּלָּם, שֶׁבּוֹ הַמִּתְנַדֵּב הַפּוֹטֶנְצְיָאלִי יוּכַל לְהַצִּיג לְקַהֲלֵי הַיַּעַד אֶת הַכִּישּׁוּרִים אוֹ הַתְּחוּם שֶׁבָּהֶם הוּא רוֹצֶה לְהִתְנַדֵּב.
"הַפְּלַטְפוֹרְמָה מְאַפְשֶׁרֶת לְהַגִּיעַ לַמִּתְנַדֵּב בְּעֶזְרַת מְנוֹעַ חִיפּוּשׂ יְדִידוּתִי, לְפִי אֵזוֹר פְּעִילוּת, תְּחוּם הִתְנַדְּבוּת, יָמִים וְשָׁעוֹת בָּהֶם הוּא יָכוֹל לְהִתְנַדֵּב.
לְעִיתִּים נִיתָּן גַּם לִמְצוֹא בָּאֲתָר מִכְתְּבֵי תּוֹדָה, שֶׁהֵם בְּעֶצֶם הַמְלָצוֹת עַל הַמִּתְנַדְּבִים.
סוּג שֶׁל לִינְקְדְּאִין שֶׁל עוֹלַם הַהִתְנַדְּבוּת.
"כְּשֶׁיֶּלֶד בָּא לְאִמָּא שֶׁלּוֹ וּמְבַקֵּשׁ לַחְגּוֹג לוֹ יוֹם הוּלֶּדֶת עִם מַפְעִילָה וְהִיא לֹא יְכוֹלָה לְהַרְשׁוֹת לְעַצְמָהּ... לְמִי הִיא תִּפְנֶה? בְּדִיּוּק אֶת הַחֶסֶר הַזֶּה מְמַלֵּא Gifted," מַסְבִּירָה שָׂרִית אֶרֶז.
