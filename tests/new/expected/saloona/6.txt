כָּךְ יָצָאנוּ שׁוּב לְפָחוֹת מִ-24 שָׁעוֹת שֶׁל תַּעֲנוּגוֹת וְהַפַּעַם נִבְחַר אֵזוֹר מַטֵּה יְהוּדָה.
הַמָּלוֹן הַנִּבְחָר הָיָה מְלוֹן נְוֵוה אִילָן שֶׁל רֶשֶׁת סִי הוֹטֵל - מְמוּקָּם בִּסְבִיבָה פַּסְטוֹרָלִית וּבְמֶרְחָק שֶׁל 15 דַּקּוֹת מִיְּרוּשָׁלַיִם.
הִגַּעְנוּ לְאַחַר צָהֳרַיִים שֶׁל חֲוָויוֹת בְּמוֹעָצָה אֲזוֹרִית מַטֵּה יְהוּדָה בְּסוֹף חוֹדֶשׁ יָנוּאָר הַחוֹרְפִּי.
כָּךְ הִתְחִיל מַסַּע הֶיכֵּרוּת אִינְטֶנְסִיבִי עִם מָה שֶׁיֵּשׁ לְמַטֶּה יְהוּדָה לְהַצִּיעַ לָנוּ בְּנִיצּוּחָם שֶׁל צֶוֶות הַיַּחַ"צ הַמְּעוּלֶּה שֶׁל הַמַּטֶּה כְּשֶׁכָּל תַּחֲנָה מְלוּוָּה אֵיךְ לֹא, בְּשׁוּלְחָנוֹת מְלֵאִים בְּכָל טוּב.
עָלִינוּ לְמִינִיבּוּס תַּיָּירִים עִם הַצֶּוֶות הַחִינָּנִי וְקוֹלֵגוֹת בָּרֵי מַזָּל נוֹסָפִים וְשַׂמְנוּ פְּעָמֵינוּ לְיֶקֶב פְלָאם הָאֱלוֹהִי לְצָהֳרֵי טְעִימוֹת יַיִן וּגְבִינוֹת.
שָׂרִית שָׁלֵו, מְנַהֶלֶת הַשִּׁיוּוּק שֶׁל הַיֶּקֶב פָּתְחָה לָנוּ שׁוּלְחָן עִם פִּינּוּקֵי גַּן עֵדֶן שֶׁחַיָּיבִים לְהַחֲלִיק לְקֵיבָתֵנוּ בְּסִיּוּעַ יֵינוֹת שׁוֹנִים מִתּוֹצֶרֶת הַיֶּיקֶב.
תּוֹךְ כְּדֵי עֲלִיַּית מִפְלַס הָאַלְכּוֹהוֹל קִיבַּלְנוּ סֶקֶר מַקִּיף עַל תּוֹלְדוֹת הַיֶּקֶב, הַכְּרָמִים, סוּגֵי הָעֲנָבִים וְהַטְּרוּאָר הַמְּאַפְיֵין שֶׁל יְהוּדָה (לַבּוּרִים מְבִינְכֶם כִּי אֲנַחְנוּ כְּבָר מְבִינִים, הַכַּוָּונָה לְסוּג הָאֲדָמָה וּמַרְכִּיבֶיהָ וְכֵיצַד הִיא מוּשְׁפַּעַת מִמֶּזֶג הָאֲוִויר וּמַשְׁפִּיעָה חֲזָרָה עַל גִּידּוּלֵי הַזָּנִים.
הַהַגְדָּרָה הַזּוֹ גּוּבְּשָׁה לְאוֹרֶךְ מֵאוֹת שָׁנִים בְּצָרְפַת וְאֶצְלֵנוּ מְנַסִּים לְאַפְיֵין אוֹתָהּ אִינְסְטַנְט בִּרְאִי תַּעֲשִׂיַּית הַיַּיִן הַצְּעִירָה).
אַחֲרֵי כְּשָׁעָה וָחֵצִי הִתְנַדְנַדְנוּ חֲזָרָה לַמִּינִיבּוּס לְהֶמְשֵׁךְ הַדֶּרֶךְ.
אוֹי בּוֹי.