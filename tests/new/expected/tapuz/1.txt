הַיי לְכוּלָּם,
אֲנִי לֹא יוֹדַעַת אִם זֶה הַפוֹרוּם הַמַּתְאִים אֲבָל אֲנִי אֲנַסֶּה בְּכָל זֹאת.
אֲנִי בַּת 26 וְלֹא מְאוּבְחֶנֶת בְּשׁוּם דָּבָר.
אֲבָל לְאוֹרֶךְ הַשָּׁנִים אֲנִי שָׂמָה לֵב יוֹתֵר וְיוֹתֵר שֶׁאֲנִי מְפָרֶשֶׁת הַרְבֵּה פְּעָמִים סִיטוּאַצְיוֹת בְּצוּרָה שֶׁלֹּא בְּהֶכְרֵחַ תּוֹאֶמֶת אֶת הַמְּצִיאוּת.
הַבְּעָיָה הִיא שֶׁאַף פַּעַם לֹא קִיבַּלְתִּי אֶת הַחוֹתֶמֶת לְזֶה וְתָמִיד קַיָּים הַסָּפֵק שֶׁאוּלַי אֲנִי מְבִינָה נָכוֹן אֶת הַסִּיטוּאַצְיָה.
אִם נַגִּיד אֲנִי מְפַשֶּׁלֶת בַּעֲבוֹדָה אָז מִבְּחִינָתִי כָּל שְׁנֵי אֲנָשִׁים שֶׁמְּדַבְּרִים בֵּינֵיהֶם כָּרֶגַע מְדַבְּרִים עָלַיי, בַּצָּבָא הָיִיתִי עִם שְׁתֵּי בָּנוֹת שֶׁלֹּא אָהַבְתִּי בַּמִּשְׂרָד וְתָמִיד "שָׁמַעְתִּי" אוֹתָן מְדַבְּרוֹת עָלַיי, פַּעַם אַחַת שָׁמַעְתִּי חָבֵר שֶׁל הָאֶקְס שֶׁלִּי מְדַבֵּר עָלֵינוּ בְּאֵיזוֹ סִיטוּאַצְיָה וּכְשֶׁשָּׁאַלְתִּי אֶת חָבֵר שֶׁלִּי לְגַבֵּי זֶה הוּא אָמַר שֶׁהוּא שָׁאַל אוֹתוֹ וְהוּא לֹא הֵבִין עַל מָה אֲנִי מְדַבֶּרֶת.
עָבַדְתִּי בְּסוֹף הַשָּׁבוּעַ וְהָיְיתָה לִי מִשְׁמֶרֶת לֹא טוֹבָה (שׁוּב, אַף אֶחָד לֹא אָמַר לִי אֶת זֶה בְּפֵירוּשׁ אֲבָל אֲנִי הִרְגַּשְׁתִּי כָּכָה), וּמֵאָז פִּתְאוֹם אֲנִי מַרְגִּישָׁה שֶׁהַטּוֹן שֶׁל כּוּלָּם שׁוֹנֶה אֵלַיי, שֶׁכּוּלָּם כּוֹעֲסִים עָלַיי, מְאוּכְזָבִים מִמֶּנִּי אוֹ מְדַבְּרִים עָלַיי (אֲנִי כְּבָר לֹא יוֹדַעַת אִם אֲנִי מְדַמְיֶינֶת מִשְׁפָּטִים אוֹ שֶׁפָּשׁוּט לוֹקַחַת מִשְׁפָּטִים לֹא קְשׁוּרִים וְנוֹתֶנֶת לָהֶם הֶקְשֵׁר שָׁגוּי).
עוֹד דּוּגְמָא שֶׁנִּזְכַּרְתִּי בָּהּ וְאוּלַי תַּמְחִישׁ: חֲבֵרִים הִלְווּ לִי כְּלוּב לַחֲתוּלִים וְלָקַח לִי מָלֵא זְמַן לְהַחֲזִיר לָהֶם כִּי כָּל פַּעַם שָׁכַחְתִּי (הֵם לֹא שָׁאֲלוּ אוֹתִי לְגַבֵּי זֶה) וְכָל פַּעַם הִרְגַּשְׁתִּי כְּאִילּוּ הֵם רוֹמְזִים לִי עַל זֶה.
אַחֲרֵי אֵיזֶה שָׁנָה הֶחֱזַרְתִּי לָהֶם אֶת הַכְּלוּב וְהֵם בִּכְלָל לֹא זָכְרוּ שֶׁהֵבִיאוּ לִי אֶת זֶה אוֹ שֶׁזֶּה שֶׁלָּהֶם בִּכְלָל, אָז זֶה אוֹמֵר שֶׁכָּל הַפְּעָמִים שֶׁהִרְגַּשְׁתִּי אֶת זֶה פָּשׁוּט פֵּירַשְׁתִּי אוֹתָם לֹא נָכוֹן? אֲנִי גַּם לֹא בֶּנְאָדָם עִם חֲרָדָה חֶבְרָתִית מְיוּחֶדֶת (פַּעַם הָיִיתִי בַּיְישָׁנִית אֲבָל עַכְשָׁיו אֲנִי דֵּי חַבְרוּתִית וְעִם דֵּי הַרְבֵּה קְשָׁרִים חֶבְרָתִיִּים).
בְּקִיצּוּר, אֲנִי לֹא יוֹדַעַת.
כִּי כֵן קַיָּים הַסִּיכּוּי שֶׁבֶּאֱמֶת הַבָּנוֹת מֵהַצָּבָא לִכְלְכוּ עָלַיי, שֶׁחָבֵר שֶׁל הָאֶקְס דִּיבֵּר עָלֵינוּ, שֶׁהָיְיתָה לִי מִשְׁמֶרֶת גְּרוּעָה בַּעֲבוֹדָה וְכוּלָּם כּוֹעֲסִים עָלַיי..
אֲנִי פָּשׁוּט נִכְנֶסֶת לְלוּפּ כָּזֶה וְכָל הַזְּמַן עֲסוּקָה בְּלִשְׁאוֹל אֲנָשִׁים וּלְנַסּוֹת לְפָרֵשׁ סִיטוּאַצְיוֹת וּלְנַסּוֹת לְהָבִין אִם הַהוּא כּוֹעֵס עָלַיי אוֹ אִם פֹּה פָּעַלְתִּי לֹא בְּסֵדֶר.
אֲנִי כְּבָר מוּתֶּשֶׁת, בֶּאֱמֶת.
אִם אֲנִי בֶּנְאָדָם כּוֹשֵׁל וְנוֹרָאִי אֲנִי מַעֲדִיפָה לָדַעַת אֶת זֶה מְאַשֵּׁר לְהִסְתּוֹבֵב בָּעוֹלָם עִם הַפַּחַד שֶׁאוּלַי גַּם הִשְׁתַּגַּעְתִּי עַל הַדֶּרֶךְ.