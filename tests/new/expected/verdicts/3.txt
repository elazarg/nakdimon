סְעִיף 6 לַחוֹק קוֹבֵעַ שֶׁהָרָמַת מָסָךְ בֵּין בַּעַל מְנָיוֹת וְחֶבְרָה תִּתְבַּצֵּעַ כַּאֲשֶׁר צוֹדֵק וְנָכוֹן לְשַׁנּוֹת כֵּן, בְּמִקְרִים חֲרִיגִים, כַּאֲשֶׁר הַשִּׁימּוּשׁ בָּאִישִׁיּוּת הַמִּשְׁפָּטִית הַנִּפְרֶדֶת נַעֲשָׂה בְּאוֹפֶן שֶׁיֵּשׁ בּוֹ כְּדֵי לְהוֹנוֹת אָדָם אוֹ לְקַפֵּחַ נוֹשֶׁה שֶׁל חֶבְרָה אוֹ כַּאֲשֶׁר הַשִּׁימּוּשׁ בָּאִישִׁיּוּת הַמִּשְׁפָּטִית הַנִּפְרֶדֶת נַעֲשֶׂה בְּאוֹפֶן הַפּוֹגֵעַ בְּתַכְלִית הַחֶבְרָה וְתוֹךְ נְטִילַת סִיכּוּן בִּלְתִּי סָבִיר בַּאֲשֶׁר לִיכוֹלְתָּהּ לִפְרוֹעַ אֶת חוֹבוֹתֶיהָ.
לְצוֹרֶךְ הֲרָמַת מָסָךְ צָרִיךְ שֶׁתִּתְקַיֵּים מוּדָעוּת שֶׁל בַּעַל הַמְּנָיוֹת לַשִּׁימּוּשׁ הַלֹּא נָאוֹת שֶׁנַּעֲשָׂה בָּאִישִׁיּוּת הַמִּשְׁפָּטִית הַנִּפְרֶדֶת שֶׁל הַחֶבְרָה, כַּאֲשֶׁר עֲצִימַת עֵינַיִים תֵּיחָשֵׁב לְעִנְיָין זֶה כְּמוּדָעוּת.
שִׁיקּוּלִים נוֹסָפִים שֶׁבֵּית הַמִּשְׁפָּט יִשְׁקוֹל לְצוֹרֶךְ הֲרָמַת הַמָּסָךְ הֵם הֶיקֵּף אַחְזָקוֹתָיו שֶׁל בַּעַל הַמְּנָיוֹת, מִידַּת קִיּוּם חוֹבוֹתָיו כְּלַפֵּי הַחֶבְרָה בְּהֶתְאֵם לִסְעִיפִים 192 וְ- 193 לְחוֹק הַחֲבָרוֹת, וִיכוֹלְתָּהּ שֶׁל הַחֶבְרָה לִפְרוֹעַ אֶת חוֹבוֹתֶיהָ (אֶפְרוֹחֵי הַצָּפוֹן, פְּסָקוֹת 67 - 70 לִפְסַק הַדִּין שֶׁל הַשּׁוֹפֶטֶת פְּרוֹקְצִ'יָּה).
הַכְרָעַת הַמְּפָרֵק: הַגַּם שֶׁאִילוּז טָעַן שֶׁהוּא נוֹשֶׁה מוּבְטָח, הוּא לֹא צִייֵּן בְּאֵיזֶה חֲלוּפָה מִבֵּין אֵלֶּה הַקְּבוּעוֹת בְּתַקָּנוֹת 83 - 91 לְתַקָּנוֹת פְּשִׁיטוֹת הָרֶגֶל, תשמ"ה - 1985 (לְהַלָּן: "תַּקָּנוֹת פְּשִׁיטַת הָרֶגֶל"), הוּא בּוֹחֵר.
לָכֵן, הֲלָכָה לְמַעֲשֶׂה בָּחַר אִילוּז לְוַותֵּר עַל הָעֲרוּבָּה וְלִהְיוֹת נוֹשֶׁה רָגִיל.
מֵעֵבֶר לַדָּרוּשׁ, קָבַע הַמְּפָרֵק כִּי גַּם אִילּוּ הָיָה אִילוּז בּוֹחֵר בְּאַחַד הַמַּסְלוּלִים הַשְּׁמוּרִים לַנּוֹשִׁים הַמּוּבְטָחִים, הַמְּפָרֵק הָיָה עֲדַיִין קוֹבֵעַ שֶׁמְּדוּבָּר בְּחוֹב נִדְחָה.
