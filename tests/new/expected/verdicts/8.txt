הַנִּתְבָּעוֹת מִתְנַגְּדוֹת לַבַּקָּשָׁה.
לְטַעֲנָתָן, ב"כ הַתּוֹבְעוֹת מֵעוֹלָם לֹא כּוּנָּה "שַׁקְרָן" וְהַפְּרוֹטוֹקוֹל יָרְאֶה שֶׁהִתְיַיחֲסוּתוֹ וּתְגוּבָתוֹ "הַקָּשָׁה" שֶׁל פְּרוֹפ' פְרִידְמָן הָיְיתָה לְהַצָּגַת עוּבְדּוֹת וּפַרְשָׁנוּיוֹת מוּטּוֹת שֶׁל ב"כ הַתּוֹבְעוֹת לִפְסַק הַדִּין שֶׁנִּיתַּן בְּמִסְגֶּרֶת ת"א 08-04-2982 בּוֹ שִׁימֵּשׁ פְּרוֹפ' פְרִידְמָן כְּמוּמְחֶה מִטַּעַם הַנִּתְבָּעִים.
פְּרוֹפ' פְרִידְמָן הֵעִיד כִּי הוּא מַפְנֶה מְטוּפָּלִים לְבִיצּוּעַ בְּדִיקוֹת גֵּנֵטִיּוֹת גַּם בְּבֵית הַחוֹלִים הֲדַסָּה, אוּלָם לְטַעֲנַת הַנִּתְבָּעוֹת, אֵין בְּהַפְנָיַית חוֹלִים לְבֵית חוֹלִים כְּדֵי לְהַוּוֹת "קִשְׁרֵי עֲבוֹדָה" אֲשֶׁר יֵשׁ בָּהֶם כְּדֵי לְהַשְׁפִּיעַ עַל הָאוֹבְּיֶיקְטִיבִיּוּת שֶׁל הַמּוּמְחֶה אוֹ כְּדֵי לְהַטּוֹתוֹ כִּבְיָכוֹל לְטוֹבַת הֲדַסָּה.
לְגַבֵּי הָעוּבְדָּה שֶׁפְּרוֹפ' פְרִידְמָן מְשַׁמֵּשׁ כְּרוֹפֵא יְלָדִים עַצְמָאִי הַנּוֹתֵן שֵׁירוּתִים גַּם לְשֵׁירוּתֵי בְּרִיאוּת כְּלָלִית, הֲרֵי שֶׁפְּרוֹפ' פְרִידְמָן נֶחְקַר עַל כָּךְ עַל יְדֵי ב"כ הַתּוֹבְעוֹת בֶּעָבָר וְהַדָּבָר אַף עוֹלֶה בְּאוֹפֶן מְפוֹרָשׁ מֵאֲתַר הָאִינְטֶרְנֶט שֶׁל מְקוֹם עֲבוֹדָתוֹ.
מִמֵּילָא אֵין מְדוּבָּר בְּמוּמְחֵה הַמּוֹעֳסָק עַל יְדֵי כְּלָלִית אוֹ הֶחָב כְּלַפֶּיהָ חוֹבוֹת אוֹ הַכָּפוּף לְמָרוּתָהּ, אֶלָּא מְדוּבָּר בְּמוּמְחֵה בִּתְחוּם הַגֵּנֵטִיקָה אֲשֶׁר בֶּהֱיוֹתוֹ גַּם מוּמְחֵה יְלָדִים מְקַבֵּל בְּאוֹפֶן עַצְמָאִי מְטוּפָּלִים מִקּוּפּוֹת חוֹלִים בִּתְחוּם מוּמְחִיּוּתוֹ הָאַחֵר, וּבֵין הַיֶּתֶר גַּם מְטוּפָּלִים הַחֲבֵרִים בְּקוּפַּת חוֹלִים כְּלָלִית.
זֹאת, בְּנוֹסָף לְסוּגְיַית הָעִיתּוּי בּוֹ הִתְבַּקְּשָׁה הַבַּקָּשָׁה, לְמַעְלָה מִשָּׁנָה לְאַחַר הַגָּשַׁת חַוַּות דַּעְתּוֹ שֶׁל פְּרוֹפ' פְרִידְמָן וּלְאַחַר שֶׁנִּשְׁמְעוּ רְאָיוֹת הַתְּבִיעָה בִּמְלוֹאָן וְנֶחְקְרוּ מוּמְחֵי הַנִּתְבָּעוֹת.
