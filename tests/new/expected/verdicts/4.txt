הַמְּשִׁיבָה הִתְקַשְּׁרָה בְּהֶסְכֵּם מֶכֶר הַדִּירָה עִם צְדָדִים שְׁלִישִׁיִּים.
בְּהֶתְאֵם לַהֶסְכֵּם, פָּנְתָה בְּבַקָּשָׁה לְמַתַּן הוֹרָאוֹת לְבֵית הַמִּשְׁפָּט לְעִנְיְינֵי מִשְׁפָּחָה, עַל מְנַת שֶׁיְּאַשֵּׁר וְיִקְבַּע מֵהֶם הַסְּכוּמִים לָהֶם זַכָּאִים הַיְּלָדִים חֵלֶף זְכוּיוֹתֵיהֶם בַּדִּירָה.
הַבַּקָּשָׁה כָּלְלָה סְכוּמִים שֶׁלְּדַעַת הַמְּשִׁיבָה יֵשׁ לְנַכּוֹת מֵהַתְּמוּרָה שֶׁהִתְקַבְּלָה בְּגִין הַדִּירָה לְפִי הֶסְכֵּם הַמֶּכֶר - יִתְרַת מַשְׁכַּנְתָּא, מַס שֶׁבַח, שכ"ט עו"ד בְּגִין הַהֶסְכֵּם עִם הַצְּדָדִים הַשְּׁלִישִׁיִּים ושכ"ט עו"ד לְפִי הֶסְכֵּם הַשִּׁיתּוּף שֶׁנֶּחְתַּם בְּמִסְגֶּרֶת רְכִישַׁת הַזְּכוּיוֹת בַּדִּירָה בְּדֶרֶךְ שֶׁל קְבוּצַת רְכִישָׁה בְּגִין הֶסְכֵּם הַמֶּכֶר - כָּךְ שֶׁבְּסוֹפוֹ שֶׁל דָּבָר, לְשִׁיטָתָהּ, יַעֲמוֹד לִרְשׁוּתָם שֶׁל הַיְּלָדִים סָךְ שֶׁל 730,288₪.
הַמְּבַקֵּשׁ הִתְנַגֵּד לְכָל הַפְחָתָה מֵהַתְּמוּרָה.
לְשִׁיטָתוֹ, עַל פִּי הַפַּרְשָׁנוּת הַנְּכוֹנָה שֶׁל הַהֶסְכֵּם, זַכָּאִים הַיְּלָדִים לְ- 25% מַעֲרַךְ הַדִּירָה, לְלֹא נִיכּוּי כָּלְשֶׁהוּ.
הַמְּבַקֵּשׁ אַף טָעַן, כִּי סְכוּם הַתְּמוּרָה עֲבוּר הַדִּירָה הוּפְחַת בְּאוֹפֶן מְלָאכוּתִי תּוֹךְ יִיחוּס חֶלְקָהּ לְמִיטַּלְטְלִין.
אִם הַהַחְלָטָה הָרִאשׁוֹנָה אֵינָהּ "פְּסַק דִּין" אֶלָּא "הַחְלָטָה אַחֶרֶת" וּמְלַאכְתּוֹ שֶׁל בֵּית הַמִּשְׁפָּט לְעִנְיְינֵי מִשְׁפָּחָה נִשְׁלְמָה רַק בַּחֲתִימָה עַל הַפְּסִיקְתָּא - עִם הַגָּשַׁת הָעִרְעוּר עַל הַפְּסִיקְתָּא, רַשַּׁאי הַמְּבַקֵּשׁ לְעַרְעֵר גַּם עַל הַהַחְלָטָה הָרִאשׁוֹנָה, וּלְלֹא צוֹרֶךְ בְּאַרְכָּה.
