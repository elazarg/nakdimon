יִצְחָק, "נְשִׂיא אֱלוֹהִים אַתָּה בְּתוֹכֵנוּ, בְּמִבְחַר קברינו קָבוּר אֶת מתך", כָּךְ קראנו הַשַּׁבָּת בְּבָתֵּי הַכְּנֶסֶת. אֶל מִשְׁכָּן נשיאי יִשְׂרָאֵל הִגַעְתָ כִּנְשִׂיא, ויצאת מִמֶּנּוּ הַיּוֹם כִּנְשִׂיא. מִשְׁכָּן נשיאי יִשְׂרָאֵל כיבד אוֹתְךָ והתכבד בְּךָ. הֶעֱרִיךְ אוֹתְךָ והוערך עַל יָדַיִךְ. כשהתמנית לַנָּשִׂיא- לֹא המתנת. תְּחִילָּה יָצָאת לְבַקֵּר אֶת רבקה גּוֹבֵר ז"ל, "אִם הַבָּנִים", ששכלה אֶת שְׁנֵי בָּנֶיהָ בְּמִלְחֶמֶת הַשִּׁחְרוּר, וּלְיָמִים אַף צעדת אַחֲרֵי ארונה שֶׁלָּהּ. אַחֵר כָּךְ נסעת לרומם אֶת לֵב יישובי הַצָּפוֹן, שֶׁהָיוּ נְתוּנִים תַּחַת מֶטֶר קטיושות. בַּלַּיְלָה, כָּךְ מְסַפְּרוֹת האגדות, ישנת בְּבֵיתוֹ שֶׁל אֶחָד הַתּוֹשָׁבִים. לֹא חשת שׁוּלֵי, לֹא חשת נְקַלָּה, לֹא חשת בָּזוּי. לֹא התכבדת בקלון חֲבֵרְךָ. 'אֲנִי נוֹשֵׂא עמי חֲוָויוֹת אֵין קֵץ מהמגע הַקָּרוֹב עִם הָעָם עַל כָּל שכבותיו'. כָּךְ אָמַרְתָּ, כָּזֶה הָיִיתָ. זוֹ הָיְיתָה אמירת ה'הנני' הטבועה בְּךָ. אישיותך הַיִּיחוּדִית, הָאוֹפַן שֶׁבּוֹ הרחבת, פִּרְצַת ואתגרת, אֶת תַּפְקִיד הנשיאות וְאֶת מוֹסַד הַנָּשִׂיא, הָיוּ ויהיו, עֲבוּר נשיאי יִשְׂרָאֵל, בֶּעָבָר, בַּהוֹוֶה וּבֶעָתִיד, אֶתְגָּר, קְרִיאַת כֵּיוָון וּמְקוֹר לְדוּגְמָא אִישִׁית. אֶת עֶשְׂרוֹת הַשָּׁנִים בָּהֶם הָיִיתָ בְּמוֹקֵד הָעֲשִׂיָּיה הַצִּיבּוּרִית, הַחֶבְרָתִית והפוליטית בִּמְדִינַת יִשְׂרָאֵל סיכמת בִּצְנִיעוּת רַבָּה. 'אֲנִי מְקַוֶּוה' כָּךְ אָמַרְתָּ, 'שבתפקידיי הציבוריים הִנַּחְתִּי אֶבֶן קְטַנָּה בַּבִּנְיָין הָאָרֶץ הַזֹּאת, בְּעִיצּוּב אחדותה ודמותה, וּמִילֵּאתִי אֶת תַּפְקִידִי בֶּאֱמוּנָה ובנאמנות כַּיָּאֶה לשליח צִיבּוּר'. לֹא אֶבֶן אַחַת הַנָּחַת יִצְחָק, אֲבָנִים רַבּוֹת הַנָּחַת, אַבְנֵי יְסוֹד אַבְנֵי בְּנִין.