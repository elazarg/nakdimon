לְאַחַר פְּרוֹץ הַמֶּרֶד הַגָּדוֹל, בִּשְׁנַת 66, עֵרֶךְ גסיוס פלורוס טֶבַח נוֹרָא ביהודי עַכּוֹ, והסתייע בִּידֵי הסורים ההלניסטים שישבו בָּעִיר. נָמֵל עַכּוֹ שִׁימֵּשׁ אֶת הגייסות הָרוֹמִים בִּימֵי הַמֶּרֶד הַגָּדוֹל, אֵלָיו הִגִּיעוּ אספסיאנוס וצבאו, וּמִשָּׁם הִתְאַרְגְנוּ לִיצִיאָה לְמִלְחָמָה לְכִיבּוּשׁ הַגָּלִיל. חפירות מצפון-מערב לְתֵל עַכּוֹ חָשְׂפוּ בֵּית קברות גָּדוֹל שֶׁהָיָה פָּעִיל בֵּין אֶמְצַע הַמֵּאָה ה-1 וְעַד תְּחִילַּת הַמֵּאָה ה-4. בַּמָּקוֹם נִמְצְאוּ עֶשְׂרוֹת קְבָרִים וּבָהֶם נקברים רַבִּים וקברי יָחִיד, וְכֵן קְבָרִים ששמשו לְאוֹרֶךְ זְמַן. עוֹד הִתְגַּלּוּ בַּמָּקוֹם מזבחות ומצבות, שְׂרִידִים הַמְּעִידִים עַל הקרבת מֻנָּחוֹת בַּעֲלֵי חַיִּים, כְּלֵי זְכוּכִית, מַטְבְּעוֹת וממצאי מַתֶּכֶת. לעכו הָיָה תַּפְקִיד חָשׁוּב גַּם בְּעֵת דיכויו שֶׁל מֶרֶד גאלוס. בְּדוֹמֶה לְהִתְנַהֲלוּתוֹ שֶׁל אספסיאנוס בִּימֵי הַמֶּרֶד הַגָּדוֹל, כָּךְ פָּרְצוּ הָרוֹמָאִים מעכו אֶל עוֹמֶק הַגָּלִיל, והכניעו אֶת הַמּוֹרְדִים.