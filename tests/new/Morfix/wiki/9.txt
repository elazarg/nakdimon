רוֹב הַשֶּׁטַח הַבָּנוּי שֶׁל רָמַת הַשָּׁרוֹן מְרוּכָּז בְּצוּרַת הָאוֹת "L", שֶׁרַגְלָהּ הָאוֹפְקִית מִצָּפוֹן לִכְבִישׁ 5 וּמִמַּעֲרָב לִכְבִישׁ 4 וְרַגְלָהּ הָאֲנָכִית בֵּין כְּבִישׁ 5 לְהֶרְצְלִיָּה, לְאוֹרֶךְ רְחוֹב סוקולוב.
רוּבּוֹ שֶׁל הַשֶּׁטַח הַבָּנוּי מְיוֹעָד לַמְּגוּרִים, לְמַעֵט אֵזוֹר תַּעֲשִׂיָּיה קָטָן הַמְּיוֹעָד לְתַעֲשִׂיָּיה זְעִירָה מִצָּפוֹן לִשְׁכוּנַת נְוֵוה מָגֵן, וְאֵזוֹר תַּעֲשִׂיָּיה גָּדוֹל יוֹתֵר, דְּרוֹמִית לִשְׁכוּנַת מוּרְשֶׁה.
רוֹב הַבְּנִיָּיה הִיא צְמוּדַת קַרְקַע, אַךְ לְאוֹרֶךְ הָרְחוֹבוֹת הָרָאשִׁיִּים (סוקולוב, ביאליק, ויצמן, אוסישקין וְהָרִאשׁוֹנִים), בְּרוֹבַע הָדָר, וּבִשְׁכוּנַת מוּרְשֶׁה נְפוֹצִים יוֹתֵר בָּתִּים מְשׁוּתָּפִים.
שְׁנֵי הָרְחוֹבוֹת הַמִּסְחָרִיִּים הָעִיקָּרִיִּים הֵם סוקולוב ואוסישקין הַמַּקְבִּילִים זֶה לָזֶה, וּבְנוֹסָף לָהֶם קַיָּימִים בִּשְׁכוּנוֹת שׁוֹנוֹת מִתְחָמִים מִסְחָרִיִּים קְטַנִּים יוֹתֵר.
