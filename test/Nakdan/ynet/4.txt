הָאֲוִוירָה הַחָורְפִּית נִמְשֶׁכֶת.
מָחָר (יוֹם ד') יִהְיֶה גָּשׁוּם לִפְרָקִים, בְּעִיקָּר בַּצָּפוֹן וּבְמֶרְכַּז הָאָרֶץ.
הַלַּיְלָה יֵירֵד גֶּשֶׁם מְקוֹמִי בְּעִיקָּר בְּמֶרְכַּז הָאָרֶץ, וְיִיתָּכֵן גַּם גֶּשֶׁם מְקוֹמִי קַל בַּצָּפוֹן וּבַדָּרוֹם.
מָחָר יֵיחָלְשׁוּ הַגְּשָׁמִים וְיִתְמַעֲטוּ לִקְרַאת עֶרֶב.
מְחַבֶּרֶת "מָטֵאוֹ טֵק" נִמְסַר כִּי תָּחוּל יְרִידָה קַלָּה בְּטֶמְפֵּרָטוּרוֹת.
אָפִיק רָדוּד בַּקַּרְקַע עֲדַיִין מוֹתִיר אֶת הָאַטְמוֹסְפֵרָה בַּאֲזוֹרֵנוּ בִּלְתִּי יַצִּיבָה עִם סִיכּוּי לִגְשָׁמִים מְקוֹמִיִּים, בְּעִיקָּר בַּצָּפוֹן וּבַמֶּרְכָּז.
הָרוּחַ בַּיָּם הַתִּיכוֹן תִּהְיֶה דְּרוֹמִית עַד דְּרוֹם מַעֲרָבִית, בִּמְהִירוּת 10 עַד 25 קָמָ"שׁ וְהַיָּם עַצְמוֹ יִהְיֶה גַּלֵּי עֵד גְּבַהּ גַּלִּים, בְּגוֹבַהּ 80-150 ס"מ.
הַטֶּמְפֵּרָטוּרוֹת הַחֲזוּיוֹת הַלַּיְלָה וּמָחָר: קִרְיַית שְׁמוֹנָה 8-16, קַצְרִין 7-14, צְפַת 6-13, טְבֶרְיָה 12-19, נָצְרַת 9-14, חֵיפָה 12-19, תֵּל-אָבִיב 12-18, יְרוּשָׁלַיִם 9-14, אַשְׁקְלוֹן 12-21, עֵין גֶּדִי 14-23, בְּאֵר שֶׁבַע 11-19, עֲרָד 10-16, מִצְפֵּה רָמוֹן 7-14, אֵילַת 12-23.
בְּיוֹם חֲמִישִׁי יִהְיֶה מְעוּנָּן חֶלְקִית וְיִיתָּכֵן גֶּשֶׁם מְקוֹמִי בְּעִיקָּר בִּצְפוֹן הָאָרֶץ וּמֵרַכָּזָהּ.
תָּחוּל עֲלִיָּיה בְּטֶמְפֵּרָטוּרוֹת.
יִיתָּכֵן גֶּשֶׁם מְקוֹמִי קַל בַּדָּרוֹם.
בְּיוֹם שִׁישִּׁי יֵירֵד גֶּשֶׁם לִפְרָקִים, מְלוּוֶּה בְּסוּפוֹת רְעָמִים בּוֹדְדוֹת, בְּעִיקָּר בִּצְפוֹן הָאָרֶץ.
יִנְשְׁבוּ רוּחוֹת דָּרוֹם מַעֲרָבִיּוֹת עֵרוֹת.
בַּמֶּרְכָּז וּבַדָּרוֹם יִיתָּכֵן אוֹבֶךְ וְאַף יִיתָּכְנוּ סוּפוֹת חוֹל מְקוֹמִיּוֹת שֶׁיִּתְחוֹלְלוּ בִּדְרוֹם הָאָרֶץ.
בְּשַׁבָּת יֵירֵד גֶּשֶׁם לִפְרָקִים מְלוּוֶּה בְּסוֹפוֹת רְעָמִים בַּצָּפוֹן וּבְמֶרְכַּז הָאָרֶץ.
יִנְשְׁבוּ רוּחוֹת עֵרוֹת.
חָשַׁשׁ לְשִׁיטְפוֹנוֹת וְהַצָּפוֹת בִּמְקוֹמוֹת הַמּוֹעֲדִים.
תָּחוּל יְרִידָה בְּטֶמְפֵּרָטוּרוֹת.
בְּחֶרְמוֹן יִיתָּכֵן שֶׁלֶג.