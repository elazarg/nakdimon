אַדְרִיכָלוּת קוֹנְסְטְרוּקְטִיבִיסְטִית
אַדְרִיכָלוּת קוֹנְסְטְרוּקְטִיבִיסְטִית הוּא סִגְנוֹן בָּאַדְרִיכָלוּת הַמּוֹדֶרְנִית שֶׁשִּׂגְשֵׂג בִּבְרִית הַמּוֹעָצוֹת בִּשְׁנוֹת הָ-20 וּבִשְׁנוֹת הַ-30 הַמּוּקְדָּמוֹת, כְּחֵלֶק מִתְּנוּעַת הַקּוֹנְסְטְרוּקְטִיבִיזְם. סִגְנוֹן זֶה שִׁילֵּב טֶכְנוֹלוֹגְיָה וְהַנְדָּסָה מִתְקַדְּמִים יַחַד עִם מַטָּרָה חֶבְרָתִית קוֹמוּנִיסְטִית מוּצְהֶרֶת. הַסִּגְנוֹן הִתְחַלֵּק לְמִסְפַּר זִרְמֵי מִשְׁנֶה שֶׁהִתְחָרוּ אֶחָד בַּשֵּׁנִי וְנוֹצְרוּ בּוֹ פְּרוֹיֶקְטִים עִיצּוּבִיִּים חֲלוּצִיִּים שֶׁלֹּא הִגִּיעוּ לִידֵי מִימּוּשׁ, כְּמוֹ גַּם מִבְנִים מוּגְמָרִים. תְּחִילָּתוֹ שֶׁל הַסִּגְנוֹן הָיְיתָה לַכִּיוּוּן הַתֵּאוֹרֵטִי וְהָאָוַונְגַּרְדִּי אוּלָם בַּמַּחֲצִית הַשְּׁנִיָּיה שֶׁל שְׁנוֹת הָ-20, כְּשֶׁנִּדְרְשׁוּ הָאַדְרִיכָלִים לִבְנוֹת בִּנְיְינֵי מְגוּרִים, בִּנְיְינֵי מִשְׂרָדִים וּמִפְעָלִים, קִיבֵּל הַסִּגְנוֹן אוֹפִי מַעֲשִׂי יוֹתֵר וְחָלַק קַוִּים מְשׁוּתָּפִים עַם הַסִּגְנוֹן הַבֵּינְלְאוּמִּי.[1]
בִּסְבִיבוֹת 1932 יָרְדָה קַרְנוֹ שֶׁל הַסִּגְנוֹן וְסִגְנוֹן הַקְּלָסִיצִיזְם הַסְּטָלִינִיסְטִי הָפַךְ לְשׁוֹלֵט בַּבְּנִיָּה בִּבְרִית הַמּוֹעָצוֹת. בְּבִנְיְינֵי מְגוּרִים שֶׁל הָאַדְרִיכָלוּת הַקּוֹנְסְטְרוּקְטִיבִיסְטִית, דּוּגְמַת הַנַּרְקוֹמְפִין (בְּמוֹסְקְבָה) נַעֲשָׂה נִיסָּיוֹן לְעַצֵּב אֶת חַיֵּי הַדַּיָּירִים בְּעֶזְרַת תִּכְנוּן הַבִּנְיָין: הָיָה בּוֹ שִׁיתּוּף בְּשֵׁירוּתִים כְּגוֹן: מִטְבָּח, כְּבִיסָה, שִׁטְחֵי הִתְכַּנְּסוּת וְחִינּוּךְ מְשׁוּתָּף שֶׁל הַיְּלָדִים וְהוּשַׂם דָּגֵשׁ עַל שִׁוְויוֹן בֵּין הַמִּינִים. כׇּל אֵלּוּ נִזְנְחוּ בִּשְׁנוֹת הַ-30 וְהוּחְלְפוּ בִּתְחִיַּית עֶרְכֵי הַמִּשְׁפָּחָה שֶׁהָיְיתָה חֵלֶק מֵהַמִּשְׁנָה הַסְּטָאלִינִיסְטִית.
תִּכְנוּן עָרִים בָּעִידָּן הַקּוֹנְסְטְרוּקְטִיבִיסְטִי
לַמְרוֹת שְׁאַפְתָּנוּתָן שֶׁל רַבּוֹת מֵהַצָּעוֹת הָאַדְרִיכָלִים הַקּוֹנְסְטְרוּקְטִיבִיסְטִיִּים לְתִכְנוּן שְׁכוּנוֹת וְעָרִים מִן הַיְּסוֹד, מְעַטּוֹת הֵן הַדּוּגְמָאוֹת לְתִכְנוּן עָרִים עִקְבִי וּמְגוּבָּשׁ שֶׁנּוֹצַר עַל יָדָם. רוֹבַע נַרְוְוסְקָיָה זַסְטָוָוה שֶׁבְּלֵנִינְגְרָד הָיָה אֶחָד מֵהַמּוֹקְדִים שֶׁל הָאַדְרִיכָלוּת הַקּוֹנְסְטְרוּקְטִיבִיסְטִית. הָחֵל מֵ-1925 נִבְנוּ בְּלֵנִינְגְרָד בָּתֵּי מְגוּרִים לְפוֹעֲלִים וְגַם מִבְנֵי צִיבּוּר. רַבִּים מֵהַקּוֹנְסְטְרוּקְטִיבִיסְטִיִּים קִיוּוּ לְכָךְ שֶׁבְּתוֹכְנִית הַחוֹמֶשׁ הָרִאשׁוֹנָה (1928) וּבַ"מַּהְפֵּכָה הַתַּרְבּוּתִית" שֶׁנִּלְוְותָה אֵלֶיהָ, תִּנָּתֵן לָהֶם אֶפְשָׁרוּת לְבַטֵּא אֶת רַעְיוֹנוֹתֵיהֶם הָאַדְרִיכָלִיִּים, אַךְ בְּאוֹתָהּ עֵת נֶחְלַק הַסִּגְנוֹן בֵּין חֲסִידֵי הַתִּכְנוּן הָאוּרְבָּנִי וּבֵין אֵלּוּ שֶׁנָּטוּ אַחֲרֵי הַתִּכְנוּן הַלֹּא אוּרְבָּנִי, שֶׁהָרַעְיוֹנוֹת הַבּוֹלְטִים בּוֹ הָיוּ עִיר הַגַּנִּים וְהָעִיר הַלִּינֵיאָרִית. נוֹסָף לְכָךְ, בְּרוֹב הַמִּקְרִים הוֹעׇדְפוּ תּוֹכְנִיּוֹת פְּרַגְמָטִיּוֹת יוֹתֵר, כְּמוֹ לְמָשָׁל, בִּבְנִיַּית הָעִיר הַחֲדָשָׁה מַגְנִיטוֹגוֹרְסְק שֶׁבְּהָרֵי אוּרָל בָּהּ הוֹעׇדְפוּ תּוֹכְנִיּוֹתֵיהֶם שֶׁל קְבוּצַת אַדְרִיכָלִים גֶּרְמָנִים, בְּרָאשׁוּת אֵרְנְסְט מַאי.
 