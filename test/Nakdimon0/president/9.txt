עִם כָּל אַהֲבָתְךָ לַהִיסְטוֹרְיָה וּבְקִיאוּתְךָ הַמַּדְהִימָה בָּהּ, בַּזַת לְהִתְבַּוֹסְסוּת בֶּעָבָר,  לְהִתְחַפְּרוּת בִּתְחוּשַׁת הַצֶּדֶק הָעַצְמִי, בִּמְחִיר הָאֶפְשָׁרוּיוֹת וְהַהִזְדַּמְּנוּיוֹת שֶׁמֵּבִיא  אִיתּוֹ הַמָּחָר.
'הֶעָתִיד חָשׁוּב יוֹתֵר מֵהֶעָבָר', אָמַרְתָּ.
'מָה שֶׁקָּרָה אֶתְמוֹל לֹא  מְעַנְיֵין אוֹתִי, רַק הַמָּחָר', כָּךְ אָמַרְתָּ.
הָאַהֲבָה חוּצַת הַמַּחֲנוֹת לָהּ זָכִית  בַּעֲרוֹב יָמֶיךְ מִמַּמְשִׁיכֵי דַּרְכְּךָ וְגַם מִמִּתְנַגְּדֶיךְ, הִיא בִּיטּוּי לִכְמִיהָה שֶׁל  כּוּלָּנוּ לְהִידָּבֵק בְּאוֹפְּטִימִיּוּת חַסְרַת הַתַּקָּנָה שֶׁלְּךָ.
גַּם כְּשֶׁלֹא הִסְכַּמְנוּ אִיתְּךָ,  רָצִינוּ לְהַאֲמִין שֶׁאוּלַי אַתָּה הוּא זֶה שֶׁצּוֹדֵק.
זֶה הָיָה עוֹנֶשׁ קָשֶׁה לְסָרֶב  לְאוֹפְּטִימִיּוּת שֶׁלְּךָ, וּלְעִיתִּים גַּם לִתְמִימוּת שֶׁלְּךָ.
מִי כָּמוֹךָ יֶדַע כַּמָּה כָּבֵד  הוּא מְחִיר הַתְּמִימוֹת, וְאוּלָם, מִי כָּמוֹךָ הֶאֱמִין שֶׁכָּבֵד מִמֶּנּוּ מְחִיר  הַבֵּינוֹנִיּוֹת וּקְטַנּוֹת הָאֱמוּנָה.
שִׁמְעוֹן, אוֹדָה וְלֹא אָבוּשׁ, עֶרֶב רֹאשׁ הַשָּׁנָה עַל  מִפְתָּן קְבָרְךְ בְּחֶלְקַת גְּדוֹלֵי הָאוּמָּה, גַּם סְלִיחָה צָרִיךְ לְבַקֵּשׁ מִמְּךָ.
גַּם סְלִיחָה  נְבַקֵּשׁ מִמְּךָ.
מוּתָּר הָיָה לַחֲלוֹק עָלֶיךָ, לְמִּתְנַגְּדִים הָייְתָה הַחוֹבָה לְהַבִּיעַ  דַּעְתָּם, אֲבָל הָיוּ שָׁנִים, בָּהֶן נֶחֲצוּ קַוִּוים אֲדוּמִּים בֵּין יְרִיבוֹת  אִידֵאוֹלוֹגִית לָאֲמִירוֹת וּמַעֲשִׂים שֶׁמְּקוֹמָם לֹא יַכִּירָם.
אַתָּה תָּמִיד עָשִׂיתָ אֶת מָה  שֶׁהָאֱמָנֶת בְּכָל לִיבֵּךְ שֶׁהוּא הַדָּבָר הַטּוֹב בְּיוֹתֵר לְעֵם אוֹתוֹ שָׂרֵת.
כְּנָשִׂיא, הָיִיתָ  לָנוּ לְמְלִיץ יוֹשֶׁר.
לִימֶּדַּת רַבִּים בָּעוֹלָם לֶאֱהוֹב אֶת מְדִינַת יִשְׂרָאֵל וְגַם  אוֹתָנוּ לִימֶדֶת לֶאֱהוֹב אֶת עַצְמֵנוּ, לֹא לְדַבֵּר סָרָה, לִרְאוֹת אֶת הַטּוֹב וְהַיָּפֶה.