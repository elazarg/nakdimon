גִּיל הוּא רַק מִסְפָּר - וְהֵנָּה עוֹד הוֹכָחָה: אִדָּה קילינג זָכְתָה בַּשַּׁבָּת הָאַחֲרוֹנָה בְּשִׂיא עוֹלָמִי בְּרִיצָה לִקְבוּצַת הַגִּיל שֶׁלָּהּ.
אַגַּב, קילינג הִיא בַּת 101.
קילינג סִיְּמָה אֶת סְפְּרִינְט מֵאָה הַמֶּטְרִים בְּתוֹךְ 1:17.33.
עִם זֹאת, בַּמֵּרוֹץ עַצְמוֹ הִיא הִגִּיעָה לַמָּקוֹם הַתְּשִׁיעִי בִּלְבַד בֵּין תִּשְׁעַת הָרָצִים.
קילינג, תּוֹשֶׁבֶת נְיוּ יוֹרְק, הֵחֵלָּה לָרוּץ בְּגִיל 67.
בִּצְעִירוּתָהּ בִּתְקוּפַת הַשֵּׁפֶל בְּאַרְצוֹת הַבְּרִית, הִיא עָסְקָה בְּכָל עֲבוֹדָה אֶפְשָׁרִית, מֵרְחִיצַת חַלּוֹנוֹת וְעַד שְׁמַרְטַפּוּת, כְּדֵי לְסַיֵּעַ לְכַלְכָּלַת הַמִּשְׁפָּחָה.
בְּגִיל 42 הִתְאַלְמְנָה מִבַּעֲלָהּ, וְנוֹתְרָה מְטֻפֶּלֶת בְּאַרְבַּעַת יְלָדֶיהָ, כְּשֶׁכֻּלָּם חַיִּים בְּדִירַת חֶדֶר אַחַת.
בִּשְׁנוֹת הַשִּׁשִּׁים הָפְכָה לַפְּעִילָה בַּתְּנוּעָה לִזְכֻיּוֹת אָדָם.
"אֲנִי מַרְגִּישָׁה נִפְלָא" אָמְרָה קילינג, "אֲנִי שְׂמֵחָה לְהַצִּיג לְכָל הַקָּהָל הַנֶּהֱדָר שֶׁכָּאן דֻּגְמָא לְמָה שֶׁאַתָּה יָכוֹל לַעֲשׂוֹת בִּשְׁבִיל עַצְמְךָ, וַאֲנִי מוֹדֶה לֶאֱלֹהִים כָּל יוֹם עַל שֶׁבֵּרֵךְ אוֹתִי".
