אֲנִי בַּת 32, וְהִצְלַחְתִּי לְהַגְשִׁים אֶת כָּל הַחֲלוֹמוֹת שֶׁלִּי, מִלְּבַד עִנְיַן הַזּוּגִיּוֹת.
תְּקוּפַת הַקּוֹרוֹנָה הִקְפִּיאָה אֶת עִנְיַן הַדֵּיְטִים, וְלָכֵן בֶּחֳדָשִׁים הָאַחֲרוֹנִים לֹא הִכַּרְתִּי אַף גֶּבֶר מַשְׁמָעוּתִי.
תֶּכֶף אֲנַחְנוּ מַגִּיעִים לַחַגִּים, וַאֲנִי מַרְגִּישָׁה שֶׁהַכֹּל צָף מֵחָדָשׁ.
יֵשׁ לִי חַיִּים מְלֵאִים, קַרְיֶרָה מְשַׂגְשֶׂגֶת, אֲבָל כְּאִלּוּ הַתְּחוּם הַזֶּה נִתְקַע אֶצְלִי מֵאָחוֹר, וְזֶה מְאוֹד מַלְחִיץ אוֹתִי, קַל וְחֹמֶר שֶׁעִנְיֵן הַגִּיל מְשַׂחֵק כָּאן תַּפְקִיד מְאוֹד חָשׁוּב.
מָה דַּעְתְּךָ? 
"אָדָם נוֹעַד לַעֲבֹר בַּחַיִּים הָאֵלֶּה אֶת הַמַּסְלוּל שֶׁלּוֹ, וּבַמַּסְלוּל הַזֶּה יֵשׁ הַכֹּל מֵהַכֹּל.
לַחַץ נוֹבֵעַ מֵהֶרְגֵּלִים מַחְשַׁבְתִּיִּים שֶׁלֹּא מְקַדְּמִים אוֹתָנוּ לְשׁוּם מָקוֹם.
כְּכָל שֶׁאֲנַחְנוּ חוֹוִים עִם עַצְמֵנוּ יוֹתֵר לַחַץ, כָּכָה יוֹתֵר קָשֶׁה לָנוּ לְנַהֵל אֶת הָאֵרוּעַ וְלַחְשֹׁב בַּהִגָּיוֹן כֵּיצַד לִפְתֹּר אֶת הַמַּצָּב.
לִתְחוּם יְצִירַת הַזּוּגִיּוֹת אֵין כָּל קֶשֶׁר לְהִתְקַדְּמוּת שֶׁלְּךָ בַּמִּישׁוֹר הַמִּקְצוֹעִי.
מֵעֵבֶר לָזֶה, יְצִירַת אִינְטִימִיּוּת בַּזּוּגִיּוּת הָרַבָּה יוֹתֵר מֻרְכֶּבֶת מִכָּל תְּחוּם אַחֵר.
זֶה מַעֲרַב דְּבָרִים הַרְבֵּה יוֹתֵר עֲמֻקִּים וְדוֹרֵשׁ מִמְּךָ לְהֵחָשֵׂף בְּרָמוֹת הֲכִי גְּבוֹהוֹת.
מִבְּחִינָה רִגְשִׁית, יְצִירַת זוּגִיּוּת הִיא אֶתְגַּר הָרַבָּה יוֹתֵר מֻרְכָּב מִכָּל אֶתְגָּר שֶׁאִתּוֹ הִתְמוֹדַדְתָּ בְּחַיֶּיךָ.
אַתְּ מַרְגִּישָׁה שֶׁאֶת נִמְצֵאת בְּתוֹךְ שְׁעוֹן חוֹל, וְלִתְפִיסָתִי אַתְּ חַיֶּבֶת לָתֵת כָּבוֹד לְעַצְמְךָ וּלְנַהֵל אֶת הָאֵרוּעַ הַזֶּה מֵחָדָשׁ.
בְּתוֹר הַתְחָלָה, לְכִי לְבָרֵר עַל הֲלִיךְ הַקְפָּאַת בֵּיצִיּוֹת.
אֲנִי מֵבִין אֶת הַפַּחַד שֶׁלְּךָ, אֲבָל תּוֹרִידִי מֵהָרְשִׁימָה אֶת הָעִנְיָן הַזֶּה, וְאָז תַּצְלִיחִי לִמְצֹא אֶת הַזּוּגִיּוּת הָרְאוּיָה עֲבוּרְךָ.
מָה שֶׁשֶּׁלְּךָ יָבוֹא אֵלַיִךְ כְּשֶׁתְּזַמְּנִי אוֹתוֹ בְּשֶׁקֶט לְתוֹךְ הַחַיִּים שֶׁלְּךָ.
בְּרֶגַע שֶׁהַלַּחַץ יָצָא מֵהַתְּמוּנָה, הַכֹּל יֵרָאֶה לְךָ בָּרוּר יוֹתֵר, וְתַצְלִיחִי לִמְצֹא אֶת הַזּוּגִיּוּת לָהּ אַתְּ מְיַחֶלֶת".