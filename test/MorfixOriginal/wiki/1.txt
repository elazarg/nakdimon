הָעֲבוֹדָה נֶחְשֶׁבֶת לְאַחַת מִיְּצִירוֹת הָאָמָּנוּת הַחֲשׁוּבוֹת וְהַיִּחוּדִיּוֹת בְּמֵאָה הַ-20 וְהִשְׁפִּיעָה עַל אָמָּנִים רַבִּים.
הִיא מַצִּיגָה, בְּצוּרָה סִמְלִית, תַּהֲלִיךְ שֶׁל מִפְגַּשׁ מִינִי כּוֹשֵׁל בֵּין "כַּלָּה" לְבֵין תִּשְׁעָה "רַוָּקִים" הַמְּחַזְּרִים אַחֲרֶיהָ.
דושאן מַצִּיג אֶת הַמִּפְגָּשׁ כִּבְמַעֲיָן מְכוֹנָה הַמְּכֻוֶּנֶת לָאַהֲבָה, אַךְ אֵינָהּ מַצְלִיחָה לְהַשִּׂיג דָּבָר מִלְּבַד סֵבֶל וְתִסְכּוּל.
תַּהֲלִיךְ הָעֲבוֹדָה עַל הַיְּצִירָה לוֹוָה בְּפִתּוּחַ אִיקוֹנוֹגְרַפְיָה מֻרְכֶּבֶת, אוֹתָהּ פִּרְסֵם דושאן בַּקֹּבֶץ אוֹתוֹ כִּנָּה "הַקֻּפְסָה הַיְּרֻקָּה".
לַמְרוֹת הַתְּקוּפָה הָאֲרֻכָּה שֶׁהִשְׁקִיעַ דושאן בַּתִּכְנוּן וּבָעֲבוֹדָה עַל הַיְּצִירָה, הֶחְלִיט דושאן לִנְטֹשׁ אֶת הָעֲבוֹדָה עָלֶיהָ.
בְּנוֹסָף, לוּחוֹת הַזְּכוּכִית הַמַּרְכִּיבִים אֶת הַיְּצִירָה נִשְׁבְּרוּ ודושאן נֶאֱלַץ לְשַׁחְזְרָהּ וּלְהַדְבִּיק אֶת שְׁבָרֶיהָ.
