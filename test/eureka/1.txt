אָז בִּילִי מִתְגַּלָּה וְהוֹפֶכֶת לְזַמֶּרֶת הַמּוּעֲדֶפֶת עַל רַבִּים מִגְּדוֹלֵי הַגֶּ'אז שֶׁל שְׁנוֹת הַ-30.
אַחֲרֵיהֶם מַגִּיעוֹת גַּם חֶבְרוֹת הַתַּקְלִיטִים, שֶׁמְּבִינוֹת שֶׁיֵּשׁ כָּאן מַשֶּׁהוּ שֶׁעוֹד לֹא הָיָה בַּגֶּ'אז הַוּוֹקָאלִי, חוּץ כַּמּוּבָן מִלּוּאִי אַרְמַסְטְרוֹנְג.
דֵּי מַהֵר מִתְחַבֶּרֶת הוֹלִידֵיי לְתִזְמוֹרֶת הַסְּוִוינְג שֶׁל קָאוּנְט בֶּיְיסִי, לְהוֹפָעוֹת בְּכָל רַחֲבֵי הַמְּדִינָה.
לֹא פַּעַם הִיא נֶאֱלֶצֶת לִפְנֵי הַהוֹפָעוֹת לִצְבּוֹעַ אֶת פָּנֶיהָ, כְּדֵי לִהְיוֹת יוֹתֵר שְׁחוֹרָה מִמָּה שֶׁהִיא.
הַמַּעֲמָד, לְפָחוֹת בַּמְּדִינוֹת הַדָּרוֹם, כַּנִּרְאֶה מְחַיֵּיב.
בַּהֶמְשֵׁךְ הִיא אַף עָרְכָה, כְּחֵלֶק מֵהַתִּזְמוֹרֶת, דּוּ-קְרָב תִּזְמוֹרוֹת עִם הַתִּזְמוֹרֶת שֶׁלִּיוְֹותָה אֶת יְדִידָתָהּ וִירִיבָתָהּ הַגְּדוֹלָה אֵלָה פִיצְגֶ'רַלְד.
הַמַּסְקָנוֹת לְגַבֵּי הַמְּנַצַּחַת שְׁנוּיוֹת עַד הַיּוֹם בְּמַחֲלוֹקֶת.
הָיוּ עִיתּוֹנִים שֶׁהִכְתִּירוּ אֶת הָאַחַת וַאֲחֵרִים אֶת הַשְּׁנִיָּיה.
אֲבָל בִּילִי פּוּטְּרָה מֵהַתִּזְמוֹרֶת שֶׁל קָאוּנְט בֶּיְיסִי לֹא הַרְבֵּה אַחֲרֵי כֵן.
הַסִּיבָּה לֹא בְּרוּרָה.
הָיוּ שֶׁטָּעֲנוּ שֶׁלֹּא הָיְיתָה מִקְצוֹעִית וַאֲחֵרִים אָמְרוּ שֶׁסֵּרְבָה לָשִׁיר שִׁירִים שֶׁלֹּא אָהֲבָה.
מִכָּאן הִיא מִתְחַבֶּרֶת לְתִזְמוֹרֶת לְבָנָה וְהָיְיתָה בְּכָךְ לַזַּמֶּרֶת הַשְּׁחוֹרָה הָרִאשׁוֹנָה בְּתוֹלְדוֹת אַרְהָ"ב הַגִּזְעָנִית שֶׁל אוֹתָם יָמִים, שֶׁמּוֹפִיעָה עִם תִּזְמוֹרֶת שֶׁל לְבָנִים.
בִּמְקוֹמוֹת רַבִּים בְּסִיבּוּבֵי הַהוֹפָעוֹת, כְּשֶׁנַּגָּנֵי הַתִּזְמוֹרֶת לָנוּ בִּמְלוֹנוֹת לִלְבָנִים בִּלְבַד, נֶאֶלְצָה הַזַּמֶּרֶת הַשְּׁחוֹרָה לָלוּן בָּאוֹטוֹבּוּס.
גַּם הַסִּיפּוּר הַזֶּה מִסְתַּיֵּים וְבִּילִי הוֹלֶכֶת וְשׁוֹקַעַת בְּסַמִּים.
הִיא מִתְחַתֶּנֶת עִם טְרוֹמְבּוֹנִיסְט שֶׁמְּנַצֵּל אוֹתָהּ וְרוֹדֶה בָּהּ וְהָיָה הָרִאשׁוֹן בַּסִּדְרָה שֶׁל גְּבָרִים שֶׁנּוֹהֲגִים בָּהּ בְּגַסּוּת.
בְּמַקְבִּיל הוֹלֵךְ כַּסְפָּהּ לְסַמִּים וּלְאִימָּהּ, שֶׁמְּהַמֶּרֶת בִּסְכוּמֵי כֶּסֶף גְּדוֹלִים מֵהַהַכְנָסוֹת שֶׁל בִּתָּהּ הַזַּמֶּרֶת.
