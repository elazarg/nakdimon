הַכְרוֹנוֹלוֹגְיָה שֶׁל הַיְּקוּם מְתָאֶרֶת אֶת הַהִיסְטוֹרְיָה שֶׁל הַיְּקוּם מֵרֶגַע הִיוָוצְרוּתוֹ עַד לְהוֹוֶה, עִם תַּחֲזִית לֶעָתִיד הָרָחוֹק.
לְפִי תֵּאוֹרְיַית הַמַּפָּץ הַגָּדוֹל הַיְּקוּם נוֹצַר מִנְּקוּדָּה זְעִירָה לְאֵין שִׁיעוּר, מְאֹד דְּחוּסָה וּמְאֹד חַמָּה, שֶׁמְּכוּנָּה הַנְּקוּדָּה הַסִּינְגּוּלָרִית, וּמֵאָז הוּא מִתְפַּשֵּׁט.
הַתְּנָאִים שֶׁשָּׂרְרוּ בַּיְּקוּם הֶחָדָשׁ הָיוּ כֹּה קִיצוֹנִיִּים וְהַתַּהֲלִיכִים כֹּה רַבֵּי עוֹצְמָה, שֶׁהוּא עָבַר יוֹתֵר שִׁינּוּיִים בַּשְּׁנִיָּיה הָרִאשׁוֹנָה לִהְיוֹתוֹ מֵאֲשֶׁר בְּמִילְיַארְדֵּי הַשָּׁנִים שֶׁחָלְפוּ מֵאָז.

הַכּוֹחוֹת וְהַחֶלְקִיקִים הַמּוּכָּרִים בַּהוֹוֶה הָיוּ מְאוּחָדִים בִּתְחִילַּת יָמָיו שֶׁל הַיְּקוּם, וְהָלְכוּ וְנִפְרְדוּ בְּמִסְפַּר מַעַבְרֵי פָאזֶה, מֵעֵין מַעֲבָרִים שֶׁל מַצַּב צְבִירָה.
תְּחִילָּה נִפְרַד כּוֹחַ הַכּוֹבֶד, אַחֲרָיו נִפְרַד הַכּוֹחַ הֶחָזָק שֶׁמְּלַכֵּד אֶת הַקְּוַוארְקִים, וְאֶת הַפְּרוֹטוֹנִים וְהַנֶּיְיטְרוֹנִים בַּגַּרְעִין, וּלְאַחַר מִכֵּן נִפְרְדוּ הַכּוֹחַ הָאֵלֶקְטְרוֹמַגְנֵטִי וְהַכּוֹחַ הַחַלָּשׁ.
כְּכֹל שֶׁהַטֶּמְפֵּרָטוּרָה יָרְדָה הוֹפִיעוּ חֶלְקִיקִים חֲדָשִׁים: גְּלוּאוֹנִים מוֹפִיעִים עִם הִיפָּרְדוּת הַכּוֹחַ הֶחָזָק, פוֹטוֹנִים מוֹפִיעִים כְּשֶׁנִּפְרֶדֶת הָאֵלֶקְטְרוֹמַגְנֵטִיּוֹת, קְוַוארְקִים, אַבְנֵי הַבִּנְיָין שֶׁל הַחוֹמֶר, מַתְחִילִים לְהִיוָֹּוֹצֵר יַחַד עִם הָאַנְטִי-קְוַוארְקִים, חוֹמֶר מוֹפִיעַ לָרִאשׁוֹנָה בַּיְּקוּם – נִרְאֶה שֶׁכָּל הַחֶלְקִיקִים וְכָל הַכּוֹחוֹת הַפּוֹעֲלִים עֲלֵיהֶם, שֶׁבַּהוֹוֶה הֵם שׁוֹנִים זֶה מִזֶּה בְּצוּרָה מוּבְהֶקֶת, הֵם הֶבֵּטִים שֶׁל יֵשׁוּת אַחַת, וְנִרְאִים שׁוֹנִים רַק כְּשֶׁהָאֵנֶרְגִּיָּה שֶׁלָּהֶם מַסְפִּיק נְמוּכָה.

גִּילוֹ שֶׁל הַיְּקוּם הַנִּצְפֶּה מוּעֲרָךְ לְ-13.819 מִילְיַארְד שָׁנִים, עַל פִּי קְבוּעַ הַאבֶּל, שֶׁהוּא מַדָּד לִמְהִירוּת הִתְפַּשְּׁטוּת הַיְּקוּם.
בְּשֶׁל הִתְפַּשְּׁטוּת הַיְּקוּם, רַדְיוּס הַיְּקוּם הַנִּרְאֶה אֵינֶנּוּ 13.819 מִילְיַארְד שְׁנוֹת אוֹר אֶלָּא גָּדוֹל יוֹתֵר, כְּ-46 מִילְיַארְד שְׁנוֹת אוֹר.

עַד רֵאשִׁית הַמֵּאָה הַ-20, וְגַם בְּעֵת שֶׁאַלְבֵּרְט אַייְנְשְׁטַיְין נִיסֵּחַ אֶת תּוֹרַת הַיַּחֲסוּת הַכְּלָלִית, הַדֵּעָה הַמַּדָּעִית גָּרְסָה שֶׁגָּלַקְסִיית שְׁבִיל הֶחָלָב הִיא הַיְּקוּם כּוּלּוֹ.
מֵאָז הָיוּ תַּגְלִיּוֹת נוֹסָפוֹת וְחָלָה הִתְפַּתְּחוּת גְּדוֹלָה בַּהֲבָנַת הִיוָוצְרוּתוֹ שֶׁל הַיְּקוּם.
לֹא מְעַט שְׁאֵלוֹת נוֹתְרוּ עֲדַיִין לְלֹא מַעֲנֶה, בֵּינֵיהֶן מָה גּוֹרֵם לָאָסִימֶטְרִיָּה שֶׁל הַחוֹמֶר וְהָאַנְטִי-חוֹמֶר בַּיְּקוּם, אוֹ בְּמִילִּים אֲחֵרוֹת מַדּוּעַ נוֹצַר עוֹדֶף שֶׁל חוֹמֶר עַל פְּנֵי אַנְטִי-חוֹמֶר, וְהַחוֹמֶר מַרְכִּיב אֶת הַיְּקוּם.
בְּעָיוֹת נוֹסָפוֹת הֵן בְּעָיַית הַחוֹמֶר הָאָפֵל – לְפִי חִישּׁוּבִים חֲסֵרָה בַּיְּקוּם כַּמּוּת גְּדוֹלָה שֶׁל חוֹמֶר כְּדֵי לְהַסְבִּיר אֶת מְהִירוּת הַסִּיבוּב שֶׁל הַגָּלַקְסְיוֹת, וְחִידַת הָאֵנֶרְגִּיָּה הָאֲפֵלָה – הַיְּקוּם מִתְרַחֵב בִּמְהִירוּת מוּאֶצֶת, וְהַגּוֹרֵם לְהֶאָצָה הוּא עֲדַיִין חִידָתִי.

אֶפְשָׁר לְחַלֵּק אֶת צִיר הַזְּמַן שֶׁל הַיְּקוּם לְאַרְבָּעָה חֲלָקִים:

הַיְּקוּם הַמּוּקְדָּם מְאוֹד – נִמְשַׁךְ מִתְּחִילַּת עִידַּן פְּלַאנְק עַד 10-32 שְׁנִיּוֹת בְּתוֹם הָעִידָּן הָאֵלֶקְטְרוֹ-חַלָּשׁ.
תְּקוּפָה זוֹ נֶחְקֶרֶת מִבְּחִינָה תֵּאוֹרֵטִית, אַךְ הָאֵנֶרְגִּיּוֹת הָעֲצוּמוֹת בִּיקוּם זֶה הֵן מַעֲבָר לִיכוֹלֶת הַמֶּחְקָר שֶׁל הַפִיזִיקָה הָאֶמְפִּירִית.
הַיְּקוּם הַמּוּקְדָּם – מֵעִידַּן הַקְּוַוארְקִים עַד כְּ-150 מִילְיוֹן שָׁנָה בְּתוֹם הָעִידָּן הֶחָשׁוּךְ.
בִּתְחִילַּת שָׁלָב זֶה הוֹפִיעוּ הַכּוֹחוֹת וְהַחֶלְקִיקִים הָאֵלֵמֶנְטָרִיִּים, אֲבָל הַיְּקוּם הָיָה עֲדַיִין בְּמַצָּב שֶׁל פְּלַזְמָה אֲטוּמָה וְהַפוֹטוֹנִים לֹא יָכְלוּ לָנוּעַ בְּתוֹכוֹ.
בִּסְבִיבוֹת 380 אֶלֶף שָׁנָה עַל צִיר הַזְּמַן הִתְחִיל עִידַּן הַרֶקוֹמְבִּינַצְיָה, הַחֶלְקִיקִים הָאֵלֵמֶנְטָרִיִּים הִתְחַבְּרוּ וְיָצְרוּ אָטוֹמִים, וְהַפוֹטוֹנִים הִשְׁתַּחְרְרוּ לָנוּעַ בֵּינֵיהֶם.
אָז מַתְחִילָה "הַתְּקוּפָה הַחֲשׁוּכָה" (dark age) שֶׁנִּמְשְׁכָה עַד 150 מִילְיוֹן שָׁנִים עַל צִיר הַזְּמַן.
הַיְּקוּם הָיָה שָׁקוּף וְהַפוֹטוֹנִים הָיוּ חוֹפְשִׁיִּים לָנוּעַ, אַךְ עֲדַיִין לֹא נוֹצְרוּ בּוֹ תַּבְנִיּוֹת גְּדוֹלוֹת וְהַכּוֹכָב הָרִאשׁוֹן עֲדַיִין לֹא זָרַח, לָכֵן הַיְּקוּם נִרְאֶה חָשׁוּךְ.
עִידַּן הַתְּצוּרוֹת הַגְּדוֹלוֹת אוֹ הַיְּקוּם זְרוֹעַ הַכּוֹכָבִים – מֵהַרִיוֹנִיזַצְיָה (הַיִּינּוּן מֵחָדָשׁ) וְעַד לַהֹוֶוה.
בְּעִידָּן זֶה נוֹצְרוּ הַכּוֹכָבִים, הַגָּלַקְסְיוֹת, צְבִירֵי הַגָּלַקְסְיוֹת וּצְבִירֵי-הָעַל.
דִּיסְקִית הַגָּלַקְסְיָה שֶׁלָּנוּ הִתְחִילָה לְהִיוָֹּוֹצֵר בְּעֵרֶךְ בִּשְׁנַת 5 מִילְיַארְד.
מַעֲרֶכֶת הַשֶּׁמֶשׁ נוֹצְרָה בְּעֵרֶךְ לִפְנֵי 4.6 מִילְיַארְד שָׁנִים, וְהַסִּימָנִים הָרִאשׁוֹנִים לַחַיִּים עַל כַּדּוּר הָאָרֶץ הִתְחִילוּ לְהוֹפִיעַ לִפְנֵי כְּ-3.5 מִילְיַארְד שָׁנִים.
שָׁלָב זֶה עָתִיד עַל פִּי הַתֵּאוֹרְיוֹת לְהִימָּשֵׁךְ עוֹד כְּמֵאָה מִילְיַארְד שָׁנִים.
הֶעָתִיד הָרָחוֹק – הַיְּקוּם יִתְפַּשֵּׁט עַד אֵין קֵץ, אַךְ קַיָּימִים תַּרְחִישִׁים שׁוֹנִים לְסוֹפוֹ שֶׁל הַיְּקוּם.
כַּמָּה מֵהֶם הֵם מוֹת הַחוֹם שֶׁל הַיְּקוּם, הַקְּרִיעָה הַגְּדוֹלָה, הַקִּיפָּאוֹן הַגָּדוֹל וְעוֹד.
בְּמוֹדֵל הַמַּפָּץ הַגָּדוֹל הוּכְנַס תִּיקּוּן שֶׁנִּקְרָא תֵּאוֹרְיַית הָאִינְפְלַצְיָה, וּלְפִיהָ בְּשַׁבְרִיר הַשְּׁנִייָּה הָרִאשׁוֹן לְקִיּוּמוֹ הַיְּקוּם עָבַר הִתְרַחֲבוּת אַדִּירָה, בִּמְהִירוּת שֶׁהִיא בַּפּוֹעַל גְּבוֹהָה מִמְּהִירוּת הָאוֹר.
הַתֵּאוֹרְיָה נוֹעֲדָה לְהַסְבִּיר תּוֹפָעוֹת שֶׁאֵינָן עוֹלוֹת בְּקָנֶה אֶחָד עִם מוֹדֵל הַמַּפָּץ הַגָּדוֹל הַסְּטַנְדַּרְטִי, כְּמוֹ בְּעָיַית הָאוֹפֶק.

הַיְּקוּם הַמּוּקְדָּם מְאוֹד
עִידַּן פְּלַאנְק
עִידַּן פְּלַאנְק נִמְשַׁךְ מֵאֶפֶס עַד זְמַן פְּלַאנְק שֶׁהוּא 10-43 שְׁנִיּוֹת.
זְמַן פְּלַאנְק הוּא הַזְּמַן שֶׁיִּיקַּח לְפוֹטוֹן שֶׁנָּע בִּמְהִירוּת הָאוֹר לַעֲבוֹר מֶרְחָק הַשָּׁוֶוה לְאוֹרֶךְ פְּלַאנְק, 10-35 מֶטֶר.
אוֹרֶךְ פְּלַאנְק הוּא הָאוֹרֶךְ הַקָּצָר בְּיוֹתֵר בַּעַל מַשְׁמָעוּת פִיזִיקָלִית, וְהוּא בְּ-20 סִדְרֵי גּוֹדֶל קָטָן מִקְּוַוארְק.
לְפִי עֶקְרוֹן אִי הַוַּודָּאוּת זֶהוּ הָרַדְיוּס הַמִּינִימָלִי שֶׁל חוֹר שָׁחוֹר, וּלְאוֹרֶךְ קָצָר מִזֶּה אֵין מַשְׁמָעוּת, מִשּׁוּם שֶׁאִי אֶפְשָׁר לְבַצֵּעַ מְדִידָה פְּנִימָה מֵעֵבֶר לְאוֹפֶק הָאֵירוּעִים שֶׁל חוֹר שָׁחוֹר.
הַיְּקוּם הוּא זָעִיר לְאֵין שִׁיעוּר, וְהָאֵנֶרְגִּיָּה הַדְּחוּסָה בּוֹ גְּדוֹלָה לְאֵין שִׁיעוּר.

זְמַן פְּלַאנְק הוּא הַנְּקוּדָּה הַקְּרוֹבָה בְּיוֹתֵר שֶׁהַפִיזִיקָה יְכוֹלָה לְהַגִּיעַ לַהַתְחָלָה הָאַבְּסוֹלוּטִית שֶׁל הַיְּקוּם, וּמְעַט מְאֹד יָדוּעַ עַל עִידַּן פְּלַאנְק שֶׁלְּפָנֶיהָ.
עַל פִּי מִשְׁוְואוֹת תּוֹרַת הַיַּחֲסוּת הַכְּלָלִית הַיְּקוּם לִפְנֵי כֵן הָיָה נְקוּדָּה סִינְגּוּלָרִית – נְקוּדָּה שֶׁבָּהּ הַגְּרָבִיטַצְיָה הִיא אֵינְסוֹפִית, וְלָכֵן גַּם עִיקּוּם הַמֶּרְחָב-זְמַן הוּא אֵינְסוֹפִי.
בִּנְקוּדָּה זֹאת מִשְׁוְואוֹת תֵּאוֹרְיַית הַיַּחֲסוּת הַכְּלָלִית אֵינָן יְשִׂימוֹת, בְּדוֹמֶה לַחֲלוּקָּה בְּאֶפֶס.
אֵין כַּיּוֹם תֵּאוֹרְיָה שֶׁמְּתָאֶרֶת אֶת הַיְּקוּם לִפְנֵי זְמַן פְּלַאנְק, וְלֹא בָּרוּר הַאִם לַמּוּשָּׂג "זְמַן" יֵשׁ מוּבָן בִּמְמַדִּים כָּאֵלֶּה.
הַהַשְׁעָרָה הִיא שֶׁשָּׁלְטוּ בַּיְּקוּם הָאֵפֶקְטִים הַקְּוַואנְטִיִּים שֶׁל גְּרָבִיטַצְיָה.

בִּנְקוּדַּת פְּלַאנְק הַמְּצַיֶּינֶת אֶת סוֹף עִידַּן פְּלַאנְק, הַיְּקוּם הָיָה בְּגוֹדֶל שֶׁל 10-35 מֶטֶר שֶׁהוּא אוֹרֶךְ פְּלַאנְק אֶחָד.
הַטֶּמְפֵּרָטוּרָה מֵעַל 1032 מַעֲלוֹת קֶלְוִוין וְנִקְרֵאת טֶמְפֵּרָטוּרַת פְּלַאנְק, אֵנֶרְגִּיַּית הַחֶלְקִיקִים מוּעֲרֶכֶת בְּ- GeV 1019, שֶׁהִיא הָאֵנֶרְגִּיָּה הַמַּקְסִימָלִית הַתֵּאוֹרֵטִית הָאֶפְשָׁרִית וְנִקְרֵאת אֵנֶרְגִּיַּית פְּלַאנְק.
הַפִיזִיקָה לֹא יוֹדַעַת הַרְבֵּה עַל טֶמְפֵּרָטוּרוֹת וְאֵנֶרְגִּיּוֹת כָּאֵלֶּה, לְפִי הַתֵּאוֹרְיָה בְּאֵנֶרְגִּיַּית פְּלַאנְק אַרְבַּעַת הַכּוֹחוֹת הַיְּסוֹדִיִּים – כְּבִידָה, אֵלֶקְטְרוֹמַגְנֵטִיּוֹת, הַכּוֹחַ הַחַלָּשׁ וְהַכּוֹחַ הֶחָזָק, נִיתָּכִים כִּבְיָכוֹל יַחַד, וְהֵם מְאוּחָדִים לְכוֹחַ עַל אֶחָד.
בִּיקוּם זֶה לֹא הָיוּ חֶלְקִיקִים, וְחוּקֵּי הַטֶּבַע עֲדַיִין לֹא נוֹצְרוּ.

עִידָּן הָאִיחוּד הַגָּדוֹל נִמְשַׁךְ בֵּין 10-43 לְ-10-36 שְׁנִיּוֹת עַל צִיר הַזְּמַן הַקּוֹסְמִי, וּבוֹ נִפְרְדָה הַגְּרָבִיטַצְיָה מִשְּׁלוֹשֶׁת הַכּוֹחוֹת הָאֲחֵרִים שֶׁנִּשְׁאָרִים מְאוּחָדִים.

עַד כֹּה אַרְבַּעַת הַכּוֹחוֹת הַיְּסוֹדִיִּים הָיוּ מְאוּחָדִים, אֶפְשָׁר לְדַמְיֵין זֹאת כְּאַרְבַּע מַתָּכוֹת שֶׁמּוּתָּכוֹת יַחַד לְנוֹזֵל אָחִיד וְחָלָק, שֶׁנִּמְצָא בְּ"סִימֶטְרִיָּה" בִּלְשׁוֹן הַפִיזִיקָאִים, וְעִם הַהִתְקָרְרוּת אַחַת מֵהֶן מַתְחִילָה לְהִתְגַּבֵּשׁ וּמְשַׁבֶּשֶׁת אֶת הַסִּימֶטְרִיָּה.
בְּדוֹמֶה לְאָנָלוֹגְיָה זֹאת, הַיְּקוּם מִתְפַּשֵּׁט וּמִתְקָרֵר, וְעִם הַהִתְקָרְרוּת הוּא עוֹבֵר מַעֲבַר פָאזָה מִמַּצַּב צְבִירָה אֶחָד לַשֵּׁנִי.
בְּמַעֲבַר הַפָאזָה בְּעִידַּן הָאִיחוּד הַגָּדוֹל כּוֹחַ הַגְּרָבִיטִיצְיָה נִפְרָד מֵהַכּוֹחוֹת הַיְּסוֹדִיִּים הָאֲחֵרִים שֶׁנִּשְׁאָרִים מְאוּחָדִים וְנִקְרָאִים הַכּוֹחַ הָאֵלֶקְטְרוֹ-גַּרְעִינִי.
הַתֵּאוֹרְיָה הַמְּתָאֶרֶת אֶת הַכּוֹחַ הָאֵלֶקְטְרוֹ-גַּרְעִינִי נִקְרֵאת הַתֵּאוֹרְיָה הַמְּאוּחֶדֶת הַגְּדוֹלָה, וּמִכָּאן שְׁמוֹ שֶׁל הָעִידָּן.

אִם הַגְּרָבִיטוֹן הַתֵּאוֹרֵטִי שֶׁנּוֹשֵׂא אֶת כּוֹחַ הַכְּבִידָה קַיָּים, הוּא הוֹפִיעַ בְּעִידָּן זֶה.
תֵּאוֹרֵטִית הָיָה קַיָּים גַּם בּוֹזוֹן (חֶלְקִיק נוֹשֵׂא כּוֹחַ) שֶׁנָּשָׂא אֶת הַכּוֹחַ הָאֵלֶקְטְרוֹ-גַּרְעִינִי.
אִי אֶפְשָׁר לְגַלּוֹת בּוֹזוֹן זֶה בְּמַעְבָּדָה מִשּׁוּם שֶׁהָאֵנֶרְגִּיָּה הַתֵּאוֹרֵטִית שֶׁלּוֹ קְרוֹבָה לְאֵנֶרְגִּיַּית פְּלַאנְק.
אִם אָכֵן הָיָה קַיָּים, הוּא הָיָה "חֲסַר הִתְמַחוּת" וְלֹא הָיוּ לוֹ תְּכוּנוֹת כְּמוֹ סְפִּין, מִטְעָן אוֹ מָסָה, שֶׁהֵם מְאַפְיְינִים שֶׁל סוּגֵי הַבּוֹזוֹנִים הַמְּאוּחָרִים, שֶׁיּוֹפִיעוּ כַּאֲשֶׁר הַכּוֹחוֹת הַיְּסוֹדִיִּים יִיפָּרְדוּ זֶה מִזֶּה כְּכָל שֶׁהַיְּקוּם הִתְקָרֵר.
גּוֹדְלוֹ שֶׁל הַיְּקוּם בְּתוֹם עִידָּן זֶה הוּא קָטָן מִפְּרוֹטוֹן.

הָעִידָּן הָאֵלֶקְטְרוֹ-חַלָּשׁ נִמְשַׁךְ בֵּין 10-36 לְ-10-12 שְׁנִיּוֹת עַל צִיר הַזְּמַן הַקּוֹסְמִי, וְהוּא מַתְחִיל בָּאִינְפְלַצְיָה הַקּוֹסְמִית (בַּסְּעִיף הַבָּא).
הַטֶּמְפֵּרָטוּרָה בִּתְחִילָּתוֹ הִיא 1028 מַעֲלוֹת קֶלְוִוין, נְמוּכָה מַסְפִּיק כְּדֵי שֶׁהַכּוֹחַ הֶחָזָק יִיפָּרֵד מִשְּׁנֵי הַכּוֹחוֹת הָאֲחֵרִים בְּמַעֲבַר פָאזָה שְׁנִי אַחֲרֵי שֶׁנִּפְרַד כּוֹחַ הַגְּרָבִיטַצְיָה.
הַכּוֹחַ הָאֵלֶקְטְרוֹמַגְנֵטִי וְהַכּוֹחַ הַחַלָּשׁ נִשְׁאָרִים מְאוּחָדִים, וְהֵם מְכוּנִּים הַכּוֹחַ הָאֵלֶקְטְרוֹ-חַלָּשׁ.
הַכּוֹחַ הֶחָזָק נִישָּׂא עַל יְדֵי גְּלוּאוֹן (הַבּוֹזוֹן נוֹשֵׂא הַכּוֹחַ הֶחָזָק), וְהַכּוֹחַ הָאֵלֶקְטְרוֹ-חַלָּשׁ נִישָּׂא עַל יְדֵי סוּג כָּלְשֶׁהוּ שֶׁל בּוֹזוֹן אֵלֶקְטְרוֹ-חַלָּשׁ תֵּאוֹרֵטִי.
אִינְטֶרְאַקְצִיּוֹת עִם הַכּוֹחַ הֶחָזָק גּוֹרְמוֹת לְהוֹפָעַת חֶלְקִיקִים אֶקְזוֹטִיִּים כּוֹלֵל בּוֹזוֹנֵי W וְ-Z וּבּוֹזוֹן הִיגְס.
בּוֹזוֹן הִיגְס נוֹשֵׂא אֶת שְׂדֵה הִיגְס שֶׁמַּעֲנִיק לְחֶלְקִיקִים שֶׁעוֹבְרִים דַּרְכּוֹ מָסָה.
שְׂדֵה הִיגְס נִמְצָא בְּכָל מָקוֹם בַּיְּקוּם, מֵאֵט אֶת תְּנוּעַת הַחֶלְקִיקִים וּמוֹנֵעַ מֵהֶם לָנוּעַ בִּמְהִירוּת הָאוֹר.
חֶלְקִיקִים שׁוֹנִים מוּשְׁפָּעִים בִּדְרָגוֹת שׁוֹנוֹת מִשְּׂדֵה הִיגְס, יֵשׁ חֶלְקִיקִים שֶׁמִּתְקַשִּׁים לַעֲבוֹר בִּשְׂדֵה הִיגְס וְכָךְ הֵם רוֹכְשִׁים לְעַצְמָם מָסָה גְּדוֹלָה, חֶלְקִיקִים אֲחֵרִים עוֹבְרִים בְּיֶתֶר קַלּוֹת וְרוֹכְשִׁים פָּחוֹת מָסָה, וְחֶלְקִיקִים אֲחֵרִים, כְּדוּגְמַת הַפוֹטוֹן, אֵינָם מוּשְׁפָּעִים מִשְּׂדֵה הִיגְס כְּלָל, הֵם נִשְׁאָרִים חַסְרֵי מָסָה וְנָעִים בִּמְהִירוּת הָאוֹר.
אֶפְשָׁר לַחֲשׁוֹב עַל הַתּוֹפָעָה כְּאָדָם שֶׁהוֹלֵךְ עַל הַיַּבָּשָׁה לְעוּמַּת אָדָם שֶׁהוֹלֵךְ בְּתוֹךְ מַיִם; הַהֲלִיכָה בְּמַיִם מְעוּכֶּבֶת עַל יְדֵי הִתְנַגְּדוּת הַמַּיִם, לְעוּמַּת זֶה דָּג, שֶׁמְּיַיצֵּג בָּאָנָלוֹגְיָה חֶלְקִיק עִם מָסָה קְטַנָּה, מִתְקַדֵּם בַּמַּיִם בִּמְהִירוּת.

הָעִידָּן הָאֵלֶקְטְרוֹ-חַלָּשׁ מִסְתַּיֵּים כְּשֶׁמַּתְחִיל מַעֲבַר פָאזָה נוֹסָף, הִיפָּרְדוּת הַכּוֹחַ הָאֵלֶקְטְרוֹמַגְנֵטִי וְהַכּוֹחַ הַחַלָּשׁ.

עִידַּן הָאִינְפְלַצְיָה הַקּוֹסְמִית
הָעִידָּן הָאֵלֶקְטְרוֹ חַלָּשׁ נִפְתַּח עִם הָאִינְפְלַצְיָה (הַהִתְנַפְּחוּת) הַקּוֹסְמִית, שֶׁהִתְחִילָה בְּ-10-36 שְׁנִיּוֹת אַחֲרֵי הַמַּפָּץ הַגָּדוֹל.
וְהִסְתַּיְּימָה תּוֹךְ חֶלְקִיק שְׁנִיָּיה בֵּין 10-33 לְ-10-32 עַל צִיר הַזְּמַן.
הַפִיזִיקַאי אָלֶן גּוֹת' מֵחֲלוּצֵי תֵּאוֹרְיַית הָאִינְפְלַצְיָה תֵּיאֵר אוֹתָהּ כְּמַפָּץ גָּדוֹל בְּתוֹךְ מַפָּץ גָּדוֹל.
בְּמֶשֶׁךְ חֶלְקִיק שְׁנִיָּיה הַיְּקוּם עוֹבֵר הִתְפַּשְּׁטוּת מְהִירָה יוֹתֵר מִמְּהִירוּת הָאוֹר, גּוֹדְלוֹ הַלִּינֵיאָרִי גָּדֵל לְפָחוֹת פִּי 1026 וּמַגִּיעַ לִכְ-10 ס"מ, הַנֶּפַח שֶׁלּוֹ גָּדֵל בְּהֶתְאֵם פִּי 1078, בְּעֵרֶךְ לְגוֹדֶל שֶׁל אֶשְׁכּוֹלִית.

הַסִּיבָּה לַהִתְפַּשְּׁטוּת הָאַדִּירָה אֵינָהּ יְדוּעָה, הַנִּיחוּשׁ הוּא שֶׁשְּׁבִירַת הַסִּימֶטְרִיָּה בֵּין הַכּוֹחוֹת בְּעִידַּן הָאִיחוּד הַגָּדוֹל, גָּרְמָה לְשִׁחְרוּר שֶׁל אֵנֶרְגִּיָּה עֲצוּמָה שֶׁל הַכּוֹחַ הֶחָזָק, שֶׁהוּא חָזָק בְּ-40 סִדְרֵי גּוֹדֶל מִכּוֹחַ הַכְּבִידָה.
כְּתוֹצָאָה מֵהִיפָּרְדוּתוֹ נוֹצַר שֶׁטֶף מָהִיר שֶׁל אֵנֶרְגִּיָּה שֶׁגָּרַם לְאֵפֶקְט אַנְטִי-גְּרָבִיטַצְיוֹנִי חָזָק.
לְפִי חֵלֶק מֵהַתֵּאוֹרְיוֹת שְׂדֵה הִיגְס נוֹצַר עִם הִיפָּרְדוּת הַכּוֹחַ הֶחָזָק בִּתְחִילַּת עִידָּן זֶה, וְהוּא אַחְרַאי לָאִינְפְלַצְיָה הַקּוֹסְמִית הָאַקְסְפּוֹנֶנְצְיָאלִית.

תֵּאוֹרְיַית הָאִינְפְלַצְיָה מַסְבִּירָה מִסְפַּר תּוֹפָעוֹת שֶׁהַמּוֹדֵל הַסְּטַנְדַּרְטִי שֶׁל הַמַּפָּץ הַגָּדוֹל אֵינוֹ מַסְבִּיר, לְדוּגְמָה הַשְּׁאֵלָה מַדּוּעַ קְרִינַת הָרֶקַע הַקּוֹסְמִית כֹּה אֲחִידָה, בְּעָיָה שֶׁנִּקְרֵאת בְּעָיַית הָאוֹפֶק

לְפִי מוֹדֵל הָאִינְפְלַצְיָה הַקּוֹסְמִית, עַד הָאִינְפְלַצְיָה הַיְּקוּם הָיָה קָטָן יוֹתֵר מִמָּה שֶׁחוֹזֶה הַמּוֹדֵל הַסְּטַנְדַּרְטִי, לָכֵן הַפוֹטוֹנִים הָיוּ קְרוֹבִים מַסְפִּיק וְהָיָה לָהֶם דֵּי זְמַן לְהַעֲבִיר בֵּינֵיהֶם מֵידָע (כְּלוֹמַר אֵנֶרְגִּיָּה).
כְּשֶׁאָנוּ צוֹפִים לַשָּׁמַיִים הַמֶּרְחָק בֵּין הַפוֹטוֹנִים שֶׁל קְרִינַת הָרֶקַע בְּצַד אֶחָד לְבֵין קְרִינַת הָרֶקַע בְּצַד שְׁנִי הוּא כְּ-27 מִילְיַארְד שְׁנוֹת אוֹר, כָּפוּל מִגִּיל הַיְּקוּם.
קְרִינַת הָרֶקַע הַקּוֹסְמִית הִיא הַפוֹטוֹנִים הַקְּדוּמִים בְּיוֹתֵר בַּיְּקוּם הַנִּצְפֶּה שֶׁלָּנוּ, וְהֵם יָצְאוּ לַדֶּרֶךְ בְּעִידַּן הַרֶקוֹמְבִּינַצְיָה שֶׁהִתְחִיל בְּעֵרֶךְ בִּשְׁנַת 380,000 עַל צִיר הַזְּמַן הַקּוֹסְמִי.
בִּזְמַן שֶׁהַפוֹטוֹנִים יָצְאוּ רַדְיוּס הַיְּקוּם הָיָה כְּבָר בְּגוֹדֶל שֶׁל כְּ-42 מִילְיוֹנֵי שְׁנוֹת אוֹר, וְלָכֵן לֹא יִיתָּכֵן שֶׁהַפוֹטוֹנִים הַקְּדוּמִים מִכָּל קְצוֹת הַיְּקוּם הָיוּ אֵי פַּעַם קְרוֹבִים מַסְפִּיק וְהָיָה לָהֶם דֵּי זְמַן כְּדֵי לְהַעֲבִיר בֵּינֵיהֶם אֵנֶרְגִּיָּה וּלְהַשְׁווֹת טֶמְפֵּרָטוּרוֹת.

מוֹדֵל הָאִינְפְלַצְיָה מַסְבִּיר זֹאת עַל יְדֵי כָּךְ שֶׁהַיְּקוּם בִּתְחִילַּת הָאִינְפְלַצְיָה הָיָה קָטָן יוֹתֵר מִמָּה שֶׁחוֹזֶה הַמּוֹדֵל הַסְּטַנְדַּרְטִי, וּבְשָׁלָב מוּקְדָּם מְאֹד הִתְנַפֵּחַ בִּמְהִירוּת גְּדוֹלָה מִמְּהִירוּת הָאוֹר.
אֵין בְּכָךְ סְתִירָה לְתוֹרַת הַיַּחֲסוּת, מִשּׁוּם שֶׁאָמְנָם חוֹמֶר וְאֵנֶרְגִּיָּה אֵינָם יְכוֹלִים לָנוּעַ מַהֵר מִמְּהִירוּת הָאוֹר, אֲבָל הִתְפַּשְּׁטוּת שֶׁל הַמֶּרְחָב-זְמַן מוּתֶּרֶת, וְהִיא נוֹשֵׂאת עַל גַּבָּהּ אֶת הָאֵנֶרְגִּיָּה וְהַחוֹמֶר שֶׁיֵּשׁ בָּהּ.

תְּנוּדוֹת קְוַונְטִיּוֹת
הָאִינְפְלַצְיָה הַקּוֹסְמִית מְסַפֶּקֶת גַּם הֶסְבֵּר חֶלְקִי מַדּוּעַ לַמְרוֹת הָאֲחִידוּת בְּכָל זֹאת יֵשׁ בַּיְּקוּם תְּצוּרוֹת.
הַהֶסְבֵּר נָעוּץ בְּתוֹפַעַת הַתְּנוּדוֹת הַקְּוַואנְטִיּוֹת.
עַל פִּי עֶקְרוֹן אִי הַוַּודָּאוּת זוּגוֹת שֶׁל חֶלְקִיק וְאַנְטִי-חֶלְקִיק נוֹצָרִים וּמִתְאַיְּינִים בְּלִי הֶרֶף מִתּוֹךְ שׁוּם דָּבָר, הֵם "לוֹוִים" אֵנֶרְגִּיָּה מֵהָרִיק, נוֹצָרִים, וּמִתְאַיְּינִים זֶה עִם זֶה תּוֹךְ הַחְזָרַת הָאֵנֶרְגִּיָּה שֶׁשָּׁאֲלוּ, בְּפֶרֶק זְמַן קָצָר הַמּוּתָּר לְפִי עֶקְרוֹן אִי הַוַּודָּאוּת.
כְּדֵי לְהַמְחִישׁ זֹאת אֶפְשָׁר לִכְתּוֹב אֶת עֶקְרוֹן אִי הַוַּודָּאוּת בַּצּוּרָה.
כַּאֲשֶׁר E∆ הוּא תּוֹסֶפֶת הָאֵנֶרְגִּיָּה, t∆ הוּא מֶשֶׁךְ הַזְּמַן, וְ-h הוּא קְבוּעַ פְּלַאנְק.
אִם מִסְתַּכְּלִים עַל אִי הַשִּׁוְויוֹן בְּצוּרָה הֲפוּכָה.
פֵּירוּשׁ הַדָּבָר הוּא שֶׁכָּל עוֹד מַכְפֵּלַת הַשִּׁינּוּי בָּאֵנֶרְגִּיָּה בַּשִּׁינּוּי בַּזְּמַן קְטַנָּה מִקְּבוּעַ פְּלַאנְק, הַתַּהֲלִיךְ יִיתָּכֵן.

הַתְּנוּדוֹת הַקְּוַואנְטִיּוֹת נִצְפּוּ בַּעֲקִיפִין לְמָשָׁל בְּנִיסּוּי קָזִימִיר.
בַּהִתְפַּשְּׁטוּת הַמְּהִירָה מִמְּהִירוּת הָאוֹר בְּעִידַּן הָאִינְפְלַצְיָה, חֵלֶק מִזּוּגוֹת הַחֶלְקִיקִים שֶׁנּוֹצְרוּ עֵקֶב תְּנוּדוֹת קְוַונְטִיּוֹת הוּפְרְדוּ מִיָּד וְהִתְרַחֲקוּ לְמֶרְחָק גָּדוֹל מִכְּדֵי לְהִתְאַיֵּין, וְכָךְ הוּקְפְּאוּ.
כָּל חֶלְקִיק כָּזֶה שֶׁנּוֹצַר מְשַׁבֵּשׁ אֶת אֲחִידוּת הַצְּפִיפוּת וּמִמֶּנּוּ יְכוֹלִים לְהִיוּוֹצֵר אַחַר כָּךְ הַגּוּפִים הַשְּׁמֵימִיִּים, כּוֹכָבִים וְגָלָקְסְיוֹת.

בְּעִידָּן זֶה כּוֹחוֹת הַיְּסוֹד קַיָּימִים כְּפִי שֶׁהֵם מוּכָּרִים לָנוּ בַּהוֹוֶה, וְהַיְּקוּם עוֹבֵר לְמַצַּב צְבִירָה שֶׁל פְּלַזְמָה קְוַוארְק-גְּלוּאוֹנִית (QGP) שֶׁנִּקְרֵאת גַּם "מְרַק קְוַוארְקִים".
זֶהוּ מַצַּב הַצְּבִירָה הַחֲמִישִׁי, שֶׁקּוֹרֶה בְּטֶמְפֵּרָטוּרוֹת גְּבוֹהוֹת מְאֹד.
בְּנִיגּוּד לְמַצַּב פְּלַזְמָה שֶׁבָּהּ אָטוֹמִים "מוּמַסִּים" וּמִתְפָּרְקִים לְגַרְעִינֵי אָטוֹם וְאֵלֶקְטְרוֹנִים, פַּלְזָמַת QGP הִיא נוֹזֵל שֶׁבּוֹ גַּרְעִינֵי הָאָטוֹמִים מְפוֹרָקִים לַחֶלְקִיקִים שֶׁמַּרְכִּיבִים אוֹתָם, שֶׁהֵם קְוַוארְקִים יַחַד עִם הַגָּלוּאוֹנִים שֶׁחִיבְּרוּ בֵּינֵיהֶם.
כְּשֶׁהַטֶּמְפֵּרָטוּרָה תֵּרֵד מַסְפִּיק בְּעִידָּן מְאוּחָר יוֹתֵר, קְוַוארְקִים וּגְלוּאוֹנִים קַדְמוֹנִיִּים אֵלֶּה יִתְחַבְּרוּ וְיַרְכִּיבוּ אֶת הָאָטוֹמִים הָרִאשׁוֹנִים.

מִנְּקוּדָּה זוֹ וָהָלְאָה הַפִיזִיקָה שֶׁל הַיְּקוּם הַמּוּקְדָּם מוּבֶנֶת טוֹב יוֹתֵר, וְהָאֵנֶרְגִּיּוֹת הֵן בְּרָמָה שֶׁאֶפְשָׁרִית לְנִיסּוּיִים בִּמְאִיצֵי חֶלְקִיקִים.

בֵּין 10-12 לְ-10-6 שְׁנִיּוֹת עַל צִיר הַזְּמַן הַקּוֹסְמִי, בְּעִידָּן זֶה מוֹפִיעַ לָרִאשׁוֹנָה הַחוֹמֶר בַּיְּקוּם.
הַכּוֹחַ הָאֵלֶקְטְרוֹמַגְנֵטִי וְהַכּוֹחַ הַחַלָּשׁ שֶׁהָיוּ צְמוּדִים נִפְרָדִים גַּם הֵם בְּמַעֲבַר פָאזָה נוֹסָף שֶׁל הַיְּקוּם, וְלָרִאשׁוֹנָה נִרְאִים אַרְבַּעַת כּוֹחוֹת הַיְּסוֹד כְּפִי שֶׁהֵם מוּכָּרִים לָנוּ בַּהוֹוֶה.
קוֹטְרוֹ שֶׁל הַיְּקוּם הוּא כְּ-1012 מֶטֶר, בִּסְבִיבוֹת שְׁנַת אוֹר אַחַת.
קְוַוארְקִים, אֵלֶקְטְרוֹנִים וְנֵייטְרִינוֹ נוֹצָרִים מִתּוֹךְ הָאֵנֶרְגִּיָּה בְּכַמּוּיוֹת גְּדוֹלוֹת, הַיְּקוּם מִתְקָרֵר מִתַּחַת לְ-10-24 מַעֲלוֹת, וְהוּא מִתְמַלֵּא בִּפְּלַזְמָה לוֹהֶטֶת שֶׁל קְוַוארְקִים, לֶפְּטוֹנִים, וְהָאַנְטִי-חֶלְקִיקִים שֶׁלָּהֶם.
הַטֶּמְפֵּרָטוּרָה עֲדַיִין גְּבוֹהָה מִכְּדֵי שֶׁהַקְּוַוארְקִים יִתְחַבְּרוּ לְהַאדְרוֹנִים, אַף שֶׁהַגְּלוּאוֹנִים – הַחֶלְקִיקִים נוֹשְׂאֵי הַכּוֹחַ הֶחָזָק – קַיָּימִים, וּמַפְעִילִים עֲלֵיהֶם כּוֹחַ.
בְּעִידָּן זֶה הַחֶלְקִיקִים בַּפְּלַזְמָה הַקְוַוארְק-גְּלוּאוֹנִית מַתְחִילִים לְקַבֵּל מָסָה וּמַתְחִיל לְהִיוּוֹצֵר הַחוֹמֶר בַּיְּקוּם.
קְוַוארְקִים וְאַנְטִי קְוַוארְקִים מְאַיְּינִים זֶה אֶת זֶה תּוֹךְ פְּלִיטַת אֵנֶרְגִּיָּה.
מֵאַחַר שֶׁהַטֶּמְפֵּרָטוּרָה יָרְדָה, אֵנֶרְגִּיָּה זוֹ כְּבָר אֵינָהּ מַסְפִּיקָה כְּדֵי לְיַיצֵּר זוּגוֹת קְוַוארְקִים חֲדָשִׁים, וְלִכְאוֹרָה כָּל הַקְּוַוארְקִים הָיוּ אֲמוּרִים לְהֵיעָלֵם.
זֶה לֹא קָרָה, יֵשׁ לְכָךְ מִסְפַּר הֶסְבֵּרִים תֵּאוֹרֵטִיִּים, אַךְ הָאָסִימֶטְרִיָּה בֵּין חוֹמֶר לְאַנְטִי-חוֹמֶר הִיא עֲדַיִין מִסְתּוֹרִין שֶׁהַמַּדָּע לֹא פִּיעְנַח.

כִּמְעַט לְכָל חֶלְקִיק יֵשׁ אַנְטִי-חֶלְקִיק תְּאוֹם, שֶׁיֵּשׁ לוֹ אוֹתָהּ מָסָה, מִטְעָן הָפוּךְ, וְהוּא מֵעֵין תְּמוּנַת רְאִי שֶׁל בֶּן זוּגוֹ.
כְּשֶׁחֶלְקִיק נִפְגַּשׁ עִם הָאַנְטִי-חֶלְקִיק שֶׁלּוֹ שְׁנֵיהֶם מִתְאַיְּינִים תּוֹךְ פְּלִיטַת אֵנֶרְגִּיָּה.
חוּקֵּי הַפִיזִיקָה הֵם סִימֶטְרִיִּים וְאֵינָם מַבְדִּילִים בֵּין חֶלְקִיק לְאַנְטִי חֶלְקִיק, לִשְׁנֵיהֶם יֵשׁ אוֹתָן תְּכוּנוֹת פִיזִיקָלִיּוֹת, וּלְאַנְטִי-מַיִם שֶׁמּוּרְכָּבִים מֵאַנְטִי חַמְצָן וְאַנְטִי מֵימָן יֵשׁ אוֹתָן תְּכוּנוֹת כְּמוֹ לְמַיִם.
בִּתְנָאִים שֶׁל רֵאשִׁית הַיְּקוּם נוֹצְרָה אוֹתָהּ כַּמּוּת שֶׁל חֶלְקִיקִים כְּמוֹ אַנְטִי-חֶלְקִיקִים.
אִם כָּכָה הַחִידָה הִיא מַדּוּעַ הַיְּקוּם עָשׂוּי מֵחוֹמֶר, מַדּוּעַ לֹא כָּל הַחֶלְקִיקִים הִתְאַיְּינוּ עִם אַנְטִי-חֶלְקִיקִים.

חֵלֶק מֵהַתֵּאוֹרְיוֹת מְנִיחוֹת שֶׁלְּמַעֲשֶׂה הַסִּימֶטְרִיָּה שֶׁל חוּקֵּי הַטֶּבַע אֵינָהּ מוּשְׁלֶמֶת, וְלָכֵן יִיתָּכְנוּ תַּהֲלִיכִים שֶׁבָּהֶם יֵשׁ הַעֲדָפָה קְטַנָּה לִיצִירַת חוֹמֶר עַל פְּנֵי אַנְטִי חוֹמֶר.
כְּלַל הָאֶצְבַּע שֶׁל מֵכָנִיקַת הַקְּוַואנְטִים הוּא שֶׁכָּל דָּבָר שֶׁיָּכוֹל לִקְרוֹת קוֹרֶה, בִּתְנָאֵי שֶׁנִּשְׁמָרִים הַגְּדֵלִים הַמְּצַיְּיתִים לְחוֹק שִׁימּוּר חָזָק, כְּגוֹן אֵנֶרְגִּיָּה וּמְסַפְּרִים קְוַואנְטִיִּים מְסוּיָּמִים, לְרַבּוֹת הַמִּסְפָּר הַבַּארְיוֹנִי, הַמְּסַפֵּר הַלֶּפְּטוֹנִי וְהַמִּטְעָן הַחַשְׁמַלִּי.
עִם זֹאת, קַיָּימִים מִסְפָּרִים קְוַואנְטִיִּים אֲחֵרִים, הַמְּצַיְּיתִים לְחוֹק שִׁימּוּר חַלָּשׁ – כְּלוֹמַר, שְׁבִירַת סִימֶטְרִיָּה שֶׁלָּהֶם אֶפְשָׁרִית.
אָסִימֶטְרִיָּה נִצְפְּתָה בְּנִיסּוּיִים עִם קָאוֹנִים נֵייטְרָלִיִּים.
חֶלְקִיקִים כָּאֵלּוּ נוֹשְׂאִים מוּזָרוֹת שֶׁל 1+, בְּעוֹד הָאַנְטִי-חֶלְקִיק שֶׁלָּהֶם, אַנְטִיקָאוֹן נֵייטְרָלִי, נוֹשֵׂא מוּזָרוֹת שֶׁל 1-.
מוּזָרוֹת הִיא מִסְפַּר קְוַואנְטִי, אֲשֶׁר לָרוֹב, הוּא בַּעַל עֵרֶךְ זֵהֶה לִפְנֵי וְאַחֲרֵי תַּהֲלִיךְ פִיזִיקָלִי.
מִסְפָּר זֶה נִשְׁמַר בְּתַהֲלִיכִים שֶׁל הַכּוֹחַ הֶחָזָק, הַכּוֹחַ הָאֵלֶקְטְרוֹמַגְנֵטִי וְהַכְּבִידָה.
אוּלָם, הַכּוֹחַ הַחַלָּשׁ מְסוּגָּל לִגְרוֹם הַפָּרָה שֶׁל חוֹק שִׁימּוּר הַמּוּזָרוֹת.
הַקָּאוֹן הַנֵּייטְרָלִי דּוֹעֵךְ לִשְׁנֵי פָּאיוֹנִים; כְּדֵי לְשַׁמֵּר אֶת הַמּוּזָרוֹת, הָאַנְטִי-קָאוֹן אָמוּר לִדְעוֹךְ לִשְׁלוֹשָׁה פָּאיוֹנִים.
בְּנִיסּוּיִים נִמְצָא שֶׁאַחַת לְ-500 דְּעִיכוֹת הַסִּימֶטְרִיָּה הַזֹּאת מוּפֶרֶת, וְהָאַנְטִי-קָאוֹן דּוֹעֵךְ לִשְׁנֵי פָּאיוֹנִים.
הֱוֵוה אוֹמֵר, מִדֵּי פַּעַם תַּהֲלִיךְ הַדְּעִיכָה מֵפֵר אֶת סִימֶטְרִיַּית CP.
בְּאוֹפֶן דּוֹמֶה קַיֶּימֶת תֵּאוֹרְיָה עַל תַּהֲלִיךְ בָּארְיוֹגַנְזָה, שֶׁבּוֹ אַחַת לְמִילְיַארְד זוּגוֹת שֶׁמִּתְאַיְּינִים יֵשׁ הֲפָרָה שֶׁל מִסְפַּר הַבָּארְיוֹנִים, וּמֵאִינְטֶרְאַקְצִיָּה כַּזֹּאת נוֹתַר חֶלְקִיק בּוֹדֵד עוֹדֶף.

סְפֵּקוּלַצְיָה אַחֶרֶת הִיא שֶׁהָאָסִימֶטְרִיָּה שֶׁאָנוּ רוֹאִים הִיא מְדוּמָּה, וּלְמַעֲשֶׂה קַיֶּימֶת בַּיְּקוּם סִימֶטְרִיָּה בֵּין כַּמּוּת הַחוֹמֶר לָאַנְטִי-חוֹמֶר, אֲבָל הַיְּקוּם מְחוּלָּק לַאֲזוֹרִים שֶׁל חוֹמֶר וַאֲזוֹרִים שֶׁל אַנְטִי חוֹמֶר.
מִמֶּרְחַק הָאֲזוֹרִים שֶׁל אַנְטִי-חוֹמֶר נִרְאִים וּמִתְנַהֲגִים כְּמוֹ אֲזוֹרֵי הַחוֹמֶר.
הָעֵדוּת לְכָךְ שֶׁהֵם אַנְטִי-חוֹמֶר תִּהְיֶה רַק בַּגְּבוּלוֹת שֶׁלָּהֶם, כִּי שָׁם תִּיפָּלֵט קְרִינָה שֶׁל פוֹטוֹנֵי גָּמָא כְּתוֹצָאָה מֵאִיּוּן זוּגוֹת חוֹמֶר וְאַנְטִי-חוֹמֶר.
גְּבוּלוֹת כָּאֵלֶּה טֶרֶם נִצְפּוּ, אַךְ הַתֵּאוֹרְיָה מַעֲלָה אֶפְשָׁרוּיוֹת מְעַנְיְינוֹת.
לְמָשָׁל, אִם אֲזוֹרִים כָּאֵלֶּה קַיָּימִים הֵם עֲשׂוּיִים לִפְעוֹל כְּעֵין אֵנֶרְגִּיָּה אַנְטִי חוֹמְרִית, בְּדוֹמֶה לְכָךְ שֶׁהָאֵנֶרְגִּיָּה הָאֲפֵלָה פּוֹעֶלֶת כְּאַנְטִי-כְּבִידָה.
יִיתָּכֵן אֲפִילּוּ שֶׁאֲזוֹרִים אֵלֶּה הֵם הֵם הָאֵנֶרְגִּיָּה הָאֲפֵלָה.

פְּרוֹטוֹן מוּרְכָּב מִשְּׁנֵי קְוַוארְקֵי לְמַעְלָה וְאֶחָד לְמַטָּה, נֵייטְרוֹן מוּרְכָּב מִשְּׁנֵי קְוַוארְקֵי לְמַטָּה וְאֶחָד לְמַעְלָה.
הַקַּוִּוים הַגַּלִּיִּים מְצַיְּינִים גְּלוּאוֹנִים, הַחֶלְקִיקִים נוֹשְׂאֵי הַכּוֹחַ הֶחָזָק הַמְּחַבֵּר בֵּין הַקְּוַוארְקִים
עִידַּן הַהַאדְרוֹנִים נִמְשַׁךְ מִ-10-6 לִשְׁנִיָּיה אַחַת עַל צִיר הַזְּמַן הַקּוֹסְמִי.
אַרְבַּעַת כּוֹחוֹת הַיְּסוֹד כְּבָר פּוֹעֲלִים בַּיְּקוּם.
הַפְּלַזְמָה הַקְוַוארְק-גְּלוּאוֹנִית שֶׁמַּרְכִּיבָה אֶת הַיְּקוּם מִתְקָרֶרֶת לִבְעֵרֶךְ טְרִילְיוֹן (1012) מַעֲלוֹת, מַסְפִּיק כְּדֵי לְאַפְשֵׁר לְכוֹחַ הֶחָזָק לְחַבֵּר קְוַוארְקִים וְלִיצוֹר הַאדְרוֹנִים.
הַאדְרוֹנִים הֵם חֶלְקִיקִים שֶׁמּוּרְכָּבִים מִקְּוַוארְקִים שֶׁמְּחוּבָּרִים יַחַד עַל יְדֵי הַגְּלוּאוֹנִים נוֹשְׂאֵי הַכּוֹחַ הֶחָזָק, הַמְּפוּרְסָמִים שֶׁבָּהֶם הֵם פְּרוֹטוֹן וְנֵייטְרוֹן.
לִפְרוֹטוֹן יֵשׁ מָסָה/אֵנֶרְגִּיָּה נְמוּכָה יוֹתֵר מִלְּנֵייטְרוֹן, לָכֵן נוֹצָרִים כָּעֵת פִּי שִׁבְעָה יוֹתֵר פְּרוֹטוֹנִים מִנֵּייטְרוֹנִים.
נֵייטְרוֹנִים חוֹפְשִׁיִּים שֶׁלֹּא מִתְחַבְּרִים לַפְּרוֹטוֹנִים בְּתוֹךְ גַּרְעִין אָטוֹם אֵינָם יַצִּיבִים, וְהֵם דּוֹעֲכִים וְהוֹפְכִים לְעוֹד פְּרוֹטוֹנִים.
נוֹצָרִים גַּם אַנְטִי-הַאדְרוֹנִים, רוֹב הַהַאדְרוֹנִים וְהָאַנְטִי-הַאדְרוֹנִים מִתְאַיְּינִים זֶה עִם זֶה, אֲבָל 1 לְמִילְיַארְד הַאדְרוֹנִים שׂוֹרֵד.
חֵלֶק מֵהַנֶּיְיטְרוֹנִים וְהַנֶּיְיטְרִינוּ מִתְחַבְּרִים מֵחָדָשׁ לְזוּגוֹת פְּרוֹטוֹן-אֵלֶקְטְרוֹן, הַחוּקִּים הַיְּחִידִים שֶׁשּׁוֹלְטִים בְּהִתְחַבְּרוּיוֹת וְהִיפָּרְדוּיוֹת מְרוּבּוֹת אֵלֶּה הֵן שֶׁהַמִּטְעָן וְהָאֵנֶרְגִּיָּה נִשְׁמָרִים.

כְּשֶׁהַטֶּמְפֵּרָטוּרָה יוֹרֶדֶת חֶלְקִיקֵי נֵייטְרִינוֹ מִשְׁתַּחְרְרִים (decouple) מֵהָאִינְטֶרְאַקְצִיָּה עִם חֶלְקִיקִים אֲחֵרִים בִּפְלַזְמָה, וְהֵם מַתְחִילִים לָנוּעַ בַּמֶּרְחָב בִּמְהִירוּת הָאוֹר אוֹ קְרוֹבָה לָהּ.
תַּהֲלִיךְ דּוֹמֶה יִקְרֶה לַפוֹטוֹנִים בְּעִידַּן הָרֶקוֹמְבִּינַצְיָה, 380 אֶלֶף שָׁנָה מְאוּחָר יוֹתֵר, וּפוֹטוֹנִים אֵלֶּה מְהַוִּוים אֶת קְרִינַת הָרֶקַע הַקּוֹסְמִית.
תֵּאוֹרֵטִית אֶפְשָׁר לִבְנוֹת בְּאוֹפֶן דּוֹמֶה מִפֹּה שֶׁל קְרִינַת הָרֶקַע שֶׁל הַנֶּיְיטְרִינוֹ, וְהִיא תְּלַמֵּד אוֹתָנוּ עַל הַיְּקוּם שְׁנִיָּיה אוֹ שְׁתֵּי שְׁנִיּוֹת אַחֲרֵי הַמַּפָּץ הַגָּדוֹל.
נַעֲשִׂים מַאֲמַצִּים לְאַתֵּר אֶת קְרִינַת הַנֶּיְיטְרִינוֹ הַקְּדוּמָה, זֹאת מְשִׂימָה קָשָׁה כִּי חֶלְקִיקֵי נֵייטְרִינוֹ מְגִיבִים רַק לְכוֹחַ הַחַלָּשׁ וְלַגְּרָבִיטַצְיָה, וְהָאֵנֶרְגִּיָּה הַצְּפוּיָה שֶׁלָּהֶם הִיא זְעִירָה וּקְרוֹבָה לָאֶפֶס הַמּוּחְלָט.

דִּיאַגְרָמַת פַיְינְמַן שֶׁל אֵלֶקְטְרוֹן וּפוֹזִיטְרוֹן מִתְאַיְּינִים וּפוֹלְטִים 2 פוֹטוֹנִים.
בְּדִיאַגְרָמַת פַיְינְמַן קַו יָשָׁר מְסַמֵּל פֶרְמִיּוֹן (חֶלְקִיק חוֹמֶר), וְקַו גַּלִּי מְסַמֵּל בּוֹזוֹן (חֶלְקִיק נוֹשֵׂא כּוֹחַ).
בְּאֵנֶרְגִּיּוֹת גְּבוֹהוֹת הַתַּהֲלִיךְ פּוֹעֵל גַּם בַּכִּיוּוּן הֶהָפוּךְ.
עִידַּן הַלֶּפְּטוֹנִים (שֶׁהָאֵלֶקְטְרוֹן הוּא אֶחָד מֵהֶם) נִמְשָׁךְ בֵּין שְׁנִיָּיה אַחַת לְ-10 שְׁנִיּוֹת עַל צִיר הַזְּמַן הַקּוֹסְמִי, גּוֹדְלוֹ שֶׁל הַיְּקוּם הוּא פִּי אֶלֶף מִמַּעֲרֶכֶת הַשֶּׁמֶשׁ.
רוֹב הַהַאדְרוֹנִים וְהָאַנְטִי-הַאדְרוֹנִים הִתְאַיְּינוּ זֶה עִם זֶה עַד סוֹף עִידַּן הַהַאדְרוֹנִים, וְהוֹתִירוּ אַחֲרֵיהֶם שְׁאֵרִית קְטַנָּה שֶׁל הַאדְרוֹנִים.
לֶפְּטוֹנִים וְאַנְטִי-לֶפְּטוֹנִים נוֹצָרִים וּמִתְאַיְּינִים תּוֹךְ כְּדֵי פְּלִיטַת אֵלֶקְטְרוֹן וּפוֹטוֹן גָּמָא עַתִּיר אֵנֶרְגִּיָּה.
הַיְּקוּם עַתָּה רוֹחֵשׁ אֵלֶקְטְרוֹנִים כְּתוֹצָאָה מֵאִיּוּן זוּגוֹת לֶפְּטוֹנִים וּמִדְּעִיכָה שֶׁל לֶפְּטוֹנִים מַסִּיבִיִּים.
הַטֶּמְפֵּרָטוּרָה עֲדַיִין גְּבוֹהָה וְהָאֵלֶקְטְרוֹנִים אֵינָם יַצִּיבִים.
בְּעֵרֶךְ 10 שְׁנִיּוֹת אַחֲרֵי הַמַּפָּץ הַגָּדוֹל הַטֶּמְפֵּרָטוּרָה יוֹרֶדֶת לִנְקוּדָּה שֶׁבָּהּ זוּגוֹת לֶפְּטוֹן וְאַנְטִי-לֶפְּטוֹן לֹא נוֹצָרִים יוֹתֵר, בַּיְּקוּם נִשְׁאָרוֹת שְׁאֵרִיּוֹת הַהַאדְרוֹנִים וְהַלֶפְּטוֹנִים, כְּשֶׁהֵם שָׁטִים בְּתוֹךְ יָם שֶׁל פוֹטוֹנִים עַתִּירֵי אֵנֶרְגִּיָּה.

בֵּין 10 שְׁנִיּוֹת לְ-380,000 שָׁנָה עַל צִיר הַזְּמַן הַקּוֹסְמִי.
בִּתְחִילַּת עִידָּן אָרוֹךְ זֶה שֶׁל הִתְקָרְרוּת הַדְרָגָתִית הַיְּקוּם הָיָה מָלֵא פְּלַזְמָה, מָרָק חַם וְאָטוּם שֶׁל גַּרְעִינֵי אָטוֹמִים וְאֵלֶקְטְרוֹנִים.
אַחֲרֵי שֶׁרוֹב הַלֶּפְּטוֹנִים וְהָאַנְטִי לֶפְּטוֹנִים הִתְאַיְּינוּ זֶה עִם זֶה בְּסוֹף עִידַּן הַלֶּפְּטוֹנִים, הָאֵנֶרְגִּיָּה בַּיְּקוּם נִשְׁלֶטֶת עַל יְדֵי פוֹטוֹנִים, שֶׁמַּמְשִׁיכִים לְהִשְׁתַּתֵּף בָּאִינְטֶרְאַקְצִיּוֹת עִם פְּרוֹטוֹנִים, אֵלֶקְטְרוֹנִים, וְגַרְעִינֵי אָטוֹם בַּעֲלֵי מִטְעָן חַשְׁמַלִּי.

הַפְּלַזְמָה מְלֵאָה פוֹטוֹנִים אֲבָל הִיא אֲטוּמָה לְאוֹר בִּגְלַל פִּיזּוּר קוֹמְפְּטוֹן – הַמַּהֲלָךְ הַחוֹפְשִׁי הַמְּמוּצָּע שֶׁל הַפוֹטוֹנִים, דְּהַיְינוּ הַמֶּרְחָק שֶׁהֵם יְכוֹלִים לַעֲבוֹר עַד שֶׁהֵם נִתְקָלִים בְּאֵלֶקְטְרוֹן, הוּא קָצָר מְאֹד.
כְּשֶׁפוֹטוֹן עַתִּיר אֵנֶרְגִּיָּה נִתְקָל בְּאֵלֶקְטְרוֹן הוּא גּוֹרֵם לוֹ לִפְלוֹט גַּל בְּאוֹתוֹ אוֹרֶךְ, וְהַגַּלִּים מִתְאַבְּכִים.

בַּדַּקּוֹת הָרִאשׁוֹנוּת לְעִידַּן הַפוֹטוֹנִים, בֵּין דַּקָּה 3 לְ-20 עַל צִיר הַזְּמַן הַקּוֹסְמִי, הַטֶּמְפֵּרָטוּרָה יוֹרֶדֶת לְ-1011 מַעֲלוֹת קֶלְוִוין, טֶמְפֵּרָטוּרָה שֶׁבָּהּ פְּרוֹטוֹנִים וְנֵייטְרוֹנִים מַתְחִילִים לְהִתְחַבֵּר בְּתַהֲלִיךְ שֶׁל הִיתּוּךְ גַּרְעִינִי.
עַד כֹּה הָיָה בַּיְּקוּם רַק גַּרְעִין מֵימָן שֶׁהוּא פְּרוֹטוֹן, וְכָעֵת פְּרוֹטוֹנִים וְנֵייטְרוֹנִים נִיתָּכִים וְיוֹצְרִים גַּרְעִינֵי יְסוֹדוֹת כְּבֵדִים יוֹתֵר.
פְּרוֹטוֹנִים וְנֵייטְרוֹנִים מִתְחַבְּרִים לֶדֵּאוֹטֶרְיוּם שֶׁהוּא גַּרְעִין שֶׁל מֵימָן כָּבֵד הַמֵּכִיל פְּרוֹטוֹן וְנֵייטְרוֹן, גַּרְעִינֵי דֵּאוֹטֶרְיוּם מִתְחַבְּרִים לִיצִירַת הֶלְיוּם-4 שֶׁבּוֹ 2 נֵייטְרוֹנִים וְ-2 פְּרוֹטוֹנִים.
בְּתוֹם פֶּרֶק זְמַן זֶה הַטֶּמְפֵּרָטוּרָה הִיא כְּ-109מַעֲלוֹת קֶלְוִוין.
הַמֵּימָן וְהַהֶלְיוּם שֶׁנּוֹצְרוּ עַד כֹּה מְהַוִּוים אֶת רוֹב הַחוֹמֶר בַּיְּקוּם.
נוֹצְרָה גַּם כַּמּוּת זְעִירָה שֶׁל לִיתְיוּם-7.
הַיְּסוֹדוֹת הַכְּבֵדִים יוֹתֵר מִלִּיתְיוּם יִוָוצְרוּ בְּשָׁלָב מְאוּחָר יוֹתֵר, בְּנוֹקְלָאוּסִינְתֵזָה שֶׁתִּתְרַחֵשׁ בְּתוֹךְ כּוֹכָבִים.

מַפַּת קְרִינַת הָרֶקַע הַקּוֹסְמִית.
הַמַּפָּה נִבְנְתָה עַל יְדֵי סְרִיקַת הַשָּׁמַיִים וּמִיפּוּי מְדוּקְדָּק שֶׁל טֶמְפֵּרָטוּרַת קְרִינַת הָרֶקַע שֶׁהִיא בִּסְבִיבוֹת 2.73 מַעֲלוֹת קֶלְוִוין.
עִידַּן הָרֶקוֹמְבִּינַצְיָה אוֹ בְּשֵׁם אַחֵר Decoupling Epoch, מַתְחִיל בִּסְבִיבוֹת 380,000 שָׁנָה עַל צִיר הַזְּמַן הַקּוֹסְמִי, רַדְיוּס הַיְּקוּם הוּא 42 מִילְיוֹן שְׁנוֹת אוֹר.
הַטֶּמְפֵּרָטוּרָה יָרְדָה מַסְפִּיק כְּדֵי לְאַפְשֵׁר לָאֵלֶקְטְרוֹנִים לְהִיקָּשֵׁר לְגַרְעִינֵי אָטוֹם, וְלָרִאשׁוֹנָה מוֹפִיעִים בַּיְּקוּם אָטוֹמִים.
הָאֵלֶקְטְרוֹנִים הַחוֹפְשִׁיִּים נִתְפָּסִים עַל יְדֵי יוֹנֵי הַמֵּימָן וְהַהֶלְיוּם וְיוֹצְרִים אָטוֹמִים נֵייטְרָלִיִּים.
כָּל הַכּוֹחוֹת הַמּוּכָּרִים לָנוּ קַיָּימִים וּפוֹעֲלִים עַל הָאָטוֹמִים הַחֲדָשִׁים, וְהַיְּקוּם הוּא בַּדֶּרֶךְ לִהְיוֹת הַמֶּרְחָב זְרוּעַ הַכּוֹכָבִים שֶׁאָנוּ מַכִּירִים.
הַתַּהֲלִיךְ הוּא מָהִיר יַחֲסִית (וּמָהִיר לְאָטוֹמֵי הַהֶלְיוּם יוֹתֵר מֵאֲשֶׁר לְמֵימָן), בְּסוֹף עִידַּן הָרֶקוֹמְבִּינַצְיָה רוֹב הָאֵלֶקְטְרוֹנִים בַּיְּקוּם נִמְצָאִים בְּתוֹךְ אָטוֹמִים נֵייטְרָלִיִּים וְאֵינָם מִתְנַגְּשִׁים בְּפוֹטוֹנִים, וְהַפוֹטוֹנִים חוֹפְשִׁיִּים לָנוּעַ.
הַפוֹטוֹנִים שֶׁנּוֹכְחִים בְּעִידָּן זֶה הֵם אוֹתָם פוֹטוֹנִים שֶׁנִּמְצָאִים בִּקְרִינַת הָרֶקַע הַקּוֹסְמִית, אַחֲרֵי שֶׁהִתְקָרְרוּ עַל יְדֵי הִתְפַּשְּׁטוּת הַיְּקוּם.

בְּעִידַּן הָרֶקוֹמְבִּינַצְיָה הַיְּקוּם נַעֲשֶׂה שָׁקוּף וְהַפוֹטוֹנִים הִשְׁתַּחְרְרוּ, אַךְ עוֹד לֹא נוֹצַר הַכּוֹכָב הָרִאשׁוֹן שֶׁיָּאִיר אֶת הַשָּׁמַיִים וְהַיְּקוּם הָיָה פְּשׁוּטוֹ כְּמַשְׁמָעוֹ חָשׁוּךְ.
הַקְּרִינָה הַיְּחִידָה הָיְיתָה הַקְּרִינָה בְּאוֹרֶךְ גַּל שֶׁל 21 ס"מ מֵאָטוֹמֵי מֵימָן.
נַעֲשִׂים מַאֲמַצִּים לְגַלּוֹת אֶת הַקְּרִינָה הַחַלָּשָׁה הַקְּדוּמָה הַזֹּאת, כִּי עַל יְדֵי מְדִידַת הָעוֹצְמָה שֶׁלָּהּ בִּנְקוּדּוֹת שׁוֹנוֹת אֶפְשָׁר יִהְיֶה לְמַפּוֹת אֶת כַּמּוּת הַחוֹמֶר בַּיְּקוּם בֵּין עִידָּן הָרֶקוֹמְבִּינַצְיָה לְעִידָּן הָרֶיוֹנִיזַצְיָה.
הִיא מְלַמֶּדֶת גַּם עַל עִידַּן הָרֶיוֹנִיזַצְיָה הַבָּא בְּתוֹר, מֵאַחַר שֶׁאָטוֹמֵי מֵימָן מְיוּנָּנִים (כְּלוֹמַר לְלֹא אֵלֶקְטְרוֹן) מוֹפִיעִים כְּ"חוֹרִים" בְּקַו מֵימָן 21.

הַטֶּמְפֵּרָטוּרָה יָרְדָה, הַחוֹמֶר הַבַּארְיוֹנִי הָיָה מְפוּזָּר בִּדְלִילוּת בַּיְּקוּם, וְהַפְּעִילוּת הִתְמַעֲטָה בְּצוּרָה דְּרָמָטִית עִם לוּחַ זְמַנִּים אָרוֹךְ מְאֹד, שֶׁבּוֹ נוֹצָרִים הַכּוֹכָבִים.
הַחוֹמֶר הָאָפֵל הַמִּסְתּוֹרִי עֲדַיִין, מַרְכִּיב אֶת רוֹב הַחוֹמֶר בַּיְּקוּם.

מְקוּבָּל לְהַעֲרִיךְ שֶׁהָעִידָּן הֶחָשׁוּךְ נִמְשַׁךְ בֵּין 380,000 עַד 150 מִילְיוֹן שָׁנָה עַל צִיר הַזְּמַן הַקּוֹסְמִי.
בְּ-2010 הִתְגַּלְּתָה הַגָּלַקְסְיָה UDFy-38135539 עִם שִׂיא שֶׁל הַסָּחָה לְאָדוֹם – z=8.6.
מֶרְחַקָּהּ מִכַּדּוּר הָאָרֶץ כִּ-13.1 מִילְיַארְד שְׁנוֹת אוֹר, וְהִיא נוֹצְרָה אִי שָׁם בָּעִידָּן הֶחָשׁוּךְ.
לְאַחַר מִכֵּן הִתְגַּלּוּ שְׁתֵּי גָלַקְסְיוֹת נוֹסָפוֹת בְּגִיל דּוֹמֶה, חֵקֶר גָלַקְסְיוֹת אֵלֶּה מַעֲנִיק אֶשְׁנָב לְעִידָּן קָדוּם זֶה.

גְּרָף שֶׁל מְהִירוּת סִיבוּב הַכּוֹכָבִים בְּגָלַקְסְיָה סְפִּירָלִית אוֹפְיָינִית.
צִיר X הוּא הַמֶּרְחָק מִמֶּרְכַּז הַגָּלַקְסְיָה, הַקַּו הָאָדוֹם מְצַיֵּין אֶת מְהִירוּת הַכּוֹכָבִים שֶׁנִּמְדְּדָה.
הַמְּהִירוּת אֵינָהּ יוֹרֶדֶת עֲבוּר כּוֹכָבִים רְחוֹקִים מֵהַמֶּרְכָּז, מָה שֶׁרוֹמֵז עַל כָּךְ שֶׁקַּיָּים בַּגָּלַקְסִיָּה חוֹמֶר נוֹסָף שֶׁאֵינֶנּוּ נִרְאֶה.

מְהִירוּת הַסִּיבוּב שֶׁל גּוּפִים שְׁמֵימִיִּים תְּלוּיָה בְּמַסַּת הַגּוּף סְבִיבוֹ הֵם נָעִים וּבְמֶרְחַקָּם מִמֶּנּוּ.
לְמָשָׁל, בְּמַעֲרֶכֶת הַשֶּׁמֶשׁ מְהִירוּת הַסִּיבוּב שֶׁל הַפְּלָנֵטוֹת הוֹלֶכֶת וְיוֹרֶדֶת כְּכָל שֶׁהֵן רְחוֹקוֹת יוֹתֵר מֵהַשֶּׁמֶשׁ.
אֲבָל בְּגָלָקְסְיוֹת נִצְפְּתָה תּוֹפָעָה לֹא מוּסְבֶּרֶת, מְהִירוּת הַסִּיבוּב שֶׁל גָלַקְסְיוֹת סְפִּירָלִיּוֹת הִיא הַרְבֵּה יוֹתֵר גְּבוֹהָה מִמָּה שֶׁמִּתְקַבֵּל עַל יְדֵי חִישּׁוּב הַמַּסָּה שֶׁלָּהֶן.
הַפַּעַר גָּדוֹל אַף יוֹתֵר בִּזְרוֹעוֹת מְרוּחָקוֹת מִמֶּרְכַּז הַגָּלַקְסְיָה – מְדִידוֹת שֶׁל מְהִירוּת הַכּוֹכָבִים הַמְּרוּחָקִים מִמֶּרְכַּז הַגָּלַקְסְיָה גִּילּוּ שֶׁמְּהִירוּת הַסִּיבוּב שֶׁלָּהֶם אֵינָהּ יוֹרֶדֶת כְּכָל שֶׁהַכּוֹכָבִים רְחוֹקִים יוֹתֵר מֵהַמֶּרְכָּז.
לְתוֹפָעָה זוֹ אֵין הֶסְבֵּר וְהַהַנָּחָה הַמְּקוּבֶּלֶת הִיא שֶׁקַּיָּים "חוֹמֶר אָפֵל", חוֹמֶר בִּלְתִּי נִרְאֶה שֶׁלֹּא פּוֹלֵט אוֹ קוֹלֵט קְרִינָה כָּלְשֶׁהִי, לֹא אוֹר, לֹא חוֹם, וְלֹא גַּלֵּי רַדְיוֹ, וְלָכֵן קָשֶׁה מְאֹד לְאַתְּרוֹ.
לְפִי הַחִישּׁוּבִים 4% מֵהַחוֹמֶר בַּיְּקוּם הוּא חוֹמֶר בַּארְיוֹנִי רָגִיל, 23% הוּא חוֹמֶר אָפֵל, וְ-73% הוּא אֵנֶרְגִּיָּה אֲפֵלָה.

הַחוֹמֶר הָאָפֵל הַתֵּאוֹרֵטִי מַסְבִּיר לֹא רַק אֶת מְהִירוּת הַסִּיבוּב שֶׁל גָלַקְסְיוֹת, אֶלָּא גַּם אֶת פִּיזּוּרָן שֶׁל גָלַקְסְיוֹת בַּיְּקוּם.
אַחַת הַבְּעָיוֹת הַלֹּא פְּתוּרוֹת בְּמוֹדֵל הַמַּפָּץ הַגָּדוֹל הִיא שֶׁלְּעוּמַּת קְרִינַת הָרֶקַע הַקּוֹסְמִית שֶׁהִיא כִּמְעַט בְּמֵאָה אָחוּז אֲחִידָה, פִּיזּוּר הַגָּלַקְסְיוֹת נִרְאֶה אַקְרָאִי וְלֹא מוּסְבָּר, עִם צְבִירֵי גָלַקְסְיוֹת מִצַּד אֶחָד, וַחֲלָלִים רֵיקִים כִּבְיָכוֹל מִצַּד שֵׁנִי.
אָמְנָם נִצְפּוּ שִׁינּוּיִים זְעִירִים בִּצְפִיפוּת קְרִינַת הָרֶקַע וְיִיתָּכֵן שֶׁשִּׁינּוּיֵי צְפִיפוּת קְטַנִּים אֵלֶּה קִיבְּצוּ סְבִיבָם יוֹתֵר וְיוֹתֵר חוֹמֶר בְּאֶמְצָעוּת כּוֹחַ הַכְּבִידָה, וְכָךְ נוֹצְרוּ בְּמֶשֶׁךְ הַשָּׁנִים גּוּפִים גְּדוֹלִים.
הַבְּעָיָה הִיא שֶׁגִּיל הַיְּקוּם אֵינוֹ מַסְפִּיק כְּדֵי לְהַסְבִּיר תַּהֲלִיךְ אִיטִּי כָּזֶה.
תּוֹסֶפֶת שֶׁל חוֹמֶר אָפֵל מַסְבִּירָה זֹאת, וּלְפִי הַחִישּׁוּבִים אֲחוּז הַחוֹמֶר הָאָפֵל שֶׁנָּחוּץ כְּדֵי לְהַסְבִּיר הִיוָּוצְרוּת גָלַקְסְיוֹת מִשִּׁינּוּיֵי הַצְּפִיפוּת בִּקְרִינַת הָרֶקַע, הוּא בְּקֵירוּב אוֹתוֹ אָחוּז שֶׁנָּחוּץ כְּדֵי לְהַסְבִּיר אֶת מְהִירוּת הַסִּיבוּב שֶׁל גָלַקְסְיוֹת.

לֹא יָדוּעַ מָה טִיבוֹ שֶׁל הַחוֹמֶר הָאָפֵל, וְהַאִם הוּא קַיָּים אוֹ שֶׁלַּתּוֹפָעוֹת יֵשׁ הֶסְבֵּר אַחֵר.
תֵּאוֹרְיָה אַחַת גּוֹרֶסֶת שֶׁהַחוֹמֶר הָאָפֵל הוּא חוֹמֶר בַּארְיוֹנִי רָגִיל כְּלוֹמַר נֵייטְרוֹנִים וּפְּרוֹטוֹנִים; תֵּאוֹרְיָה אַחֶרֶת גּוֹרֶסֶת שֶׁהַחוֹמֶר הָאָפֵל הוּא חֶלְקִיקֵי הַנֶּיְיטְרִינוֹ הַמְּהִירִים, שֶׁהַמַּסָּה שֶׁלָּהֶם הִיא אָמְנָם זְעִירָה אֲבָל הֵם רַבִּים מְאוֹד.

תְּקוּפָה זוֹ מְכוּנֶּה גַּם "עִידַּן הַתְּצוּרוֹת הַגְּדוֹלוֹת".
בְּעִידָּן זֶה נוֹצְרוּ הַכּוֹכָבִים וְהַגָּלָקְסְיוֹת, צְבִירֵי הַגָּלַקְסְיוֹת וּצְבִירֵי הָעַל, וְזֶהוּ הָעִידָּן שֶׁלָּנוּ.
הַכּוֹכָבִים הָרִאשׁוֹנִים נוֹצְרוּ מִקְּרִיסָה שֶׁל עַנְנֵי מֵימָן בִּגְלַל כּוֹחַ הַכְּבִידָה.
כּוֹכָבִים קְדוּמִים אֵלֶּה נִקְרָאִים כּוֹכָבִים מִסּוּג אוּכְלוּסִיָּיה III וְהָיוּ מוּרְכָּבִים כִּמְעַט וְרַק מִמֵּימָן וְהֶלְיוּם, שֶׁהֵם הַיְּסוֹדוֹת שֶׁנּוֹצְרוּ בַּמַּפָּץ הַגָּדוֹל.
הַשֵּׁם "אוּכְלוּסִיָּיה III" מְסַוֵּוג אוֹתָם לְפִי אֲחוּז הַיְּסוֹדוֹת הַכְּבֵדִים שֶׁבָּהֶם, תְּכוּנָה שֶׁנִּקְרֵאת בְּקוֹסְמוֹלוֹגְיָה מַתַּכְתִּיּוֹת.
כּוֹכָבִים אֵלֶּה, אִם אָכֵן הֵם קַיָּימִים, הֵם רְחוֹקִים מְאֹד וְטֶרֶם נִצְפּוּ.
הֵם הָיוּ לוֹהֲטִים וּמַסִּיבִיִּים מְאֹד, בְּסֵדֶר גּוֹדֶל שֶׁל אֶלֶף שְׁמָשׁוֹת, וּפָלְטוּ קְרִינָה אוּלְטְרָה-סְגוּלָּה חֲזָקָה, שֶׁגָּרְמָה לְיִינּוּן גַּז הַמֵּימָן הַנֵּייטְרָלִי שֶׁסְּבִיבָם.
הֵם הִתְכַּלּוּ בִּמְהִירוּת תּוֹךְ כַּמָּה מִילְיוֹנֵי שָׁנִים, וְסִייְּמוּ אֶת חַיֵּיהֶם הַקְּצָרִים כְּסוּפֶּרְנוֹבָה שֶׁהֵעִיפָה אֶל עַנְנֵי הַמֵּימָן שֶׁמִּסָּבִיב אֶת הַיְּסוֹדוֹת הַכְּבֵדִים יוֹתֵר שֶׁנּוֹצְרוּ בְּלִיבָּתָם, כְּמוֹ פַּחְמָן, צוֹרָן, חַמְצָן וּבַרְזֶל.
בְּאוֹפֶן כָּזֶה נִזְרְעוּ יְסוֹדוֹת כְּבֵדִים יוֹתֵר בַּכּוֹכָבִים הַנּוֹצָרִים הַבָּאִים.
כּוֹכָבִים קְדוּמִים מְכִילִים פָּחוֹת יְסוֹדוֹת, בְּעוֹד כּוֹכָבִים צְעִירִים יוֹתֵר מְכִילִים יוֹתֵר יְסוֹדוֹת כְּבֵדִים.
כָּל הַיְּסוֹדוֹת הַכְּבֵדִים מֵהֶלְיוּם נוֹצְרוּ בְּרֵאַקְצִיּוֹת הִיתּוּךְ בְּתוֹךְ כּוֹכָבִים וְהִתְפַּזְּרוּ לֶחָלָל כְּשֶׁהֵם הִתְפּוֹצְצוּ.
חֵלֶק מִכּוֹכְבֵי אוּכְלוּסִיָּיה III לֹא הִתְפַּזְּרוּ לִרְסִיסִים אֶלָּא הוֹתִירוּ אַחֲרֵי הַהִתְפּוֹצְצוּת חוֹר שָׁחוֹר.
יִיתָּכֵן שֶׁחוֹרִים שְׁחוֹרִים אֵלֶּה חֲבֵרוֹ לְחוֹרִים שְׁחוֹרִים אֲחֵרִים, וְיָצְרוּ אֶת הַקְּוַואזְרִים הָרִאשׁוֹנִים וְהַגָּלָקְסְיוֹת הָרִאשׁוֹנוּת.

שְׁבִיל הֶחָלָב שֶׁלָּנוּ הוּא גָּלַקְסְיָה סְפִּירָלִית עַתִּיקָה, בְּעֵרֶךְ בַּת 13.2 מִילְיַארְד שָׁנָה, שֶׁבְּלִבָּהּ חוֹר שָׁחוֹר עַל-מַסִּיבִי, קֶשֶׁת A*.

עִידָּן הַיִּינּוּן מֵחָדָשׁ (reionization) הִתְקַיֵּים בֵּין 150 מִילְיוֹן לְמִילְיַארְד שָׁנָה לְאַחַר תְּחִילַּת הַמַּפָּץ הַגָּדוֹל.
הַקְּוַואזְרִים הָרִאשׁוֹנִים מוֹפִיעִים כְּתוֹצָאָה מִקְּרִיסָה גְּרָבִיטַצְיוֹנִית, וְהַקְּרִינָה הַחֲזָקָה שֶׁהֵם פּוֹלְטִים מְיַינֶּנֶת מֵחָדָשׁ אֶת הַיְּקוּם שֶׁמִּסָּבִיב.
זֶהוּ מַעֲבַר הַפָאזָה הַשָּׁנִי שֶׁל גַּז הַמֵּימָן בַּיְּקוּם, הָרִאשׁוֹן הָיָה בִּתְקוּפַת הַרֶקוֹמְבִּינַצְיָה כְּשֶׁאֵלֶקְטְרוֹנִים וְגַרְעִינֵי מֵימָן מְיוּנָּנִים (פְּרוֹטוֹנִים) הִתְחַבְּרוּ לִיצִירַת אָטוֹם מֵימָן נֵייטְרָלִי.
עַתָּה רוֹב הַיְּקוּם חוֹזֵר מִמַּצָּב נְיָיטְרָלִי לְמַצָּב שֶׁל פְּלַזְמָה מְיוּנֶּנֶת, אִם כִּי דְּלִילָה בְּהַרְבֵּה.
פִּיזּוּר קוֹמְפְּטוֹן שֶׁכָּבַל אֶת תְּנוּעַת הַפוֹטוֹנִים בַּפְּלַזְמָה שֶׁל עִידַּן הַפוֹטוֹנִים, קוֹרֶה הַרְבֵּה פָּחוֹת, וְהַיְּקוּם לֹא נַעֲשֶׂה אָטוּם אֶלָּא נִשְׁאַר שָׁקוּף.

גּוֹרַל הַיְּקוּם תָּלוּי בְּכַמּוּת הַחוֹמֶר כּוֹלֵל הַחוֹמֶר הָאָפֵל שֶׁבּוֹ, וּמִצַּד שֵׁנִי כַּמּוּת הָאֵנֶרְגִּיָּה כּוֹלֵל הָאֵנֶרְגִּיָּה הָאֲפֵלָה.
אִם הַחוֹמֶר יִגְבַּר הַיְּקוּם יָבוֹא אֶל קִיצּוֹ בִּמְעִיכָה גְּדוֹלָה, אִם הָאֵנֶרְגִּיָּה תִּגְבַּר הַסּוֹף יִהְיֶה בִּקְרִיעָה אַדִּירָה.
תַּרְחִישׁ בֵּינַיִים יִסְתַּיֵּים בַּקְּפִיאָה הַגְּדוֹלָה.

הַאִם הַיְּקוּם הוּא "סָגוּר", "שָׁטוּחַ" אוֹ "פָּתוּחַ".
יָקוּם סָגוּר הוּא יָקוּם שֶׁמִּתְפַּשֵּׁט בִּמְהִירוּת יוֹרֶדֶת עַד שֶׁהַהִתְפַּשְּׁטוּת נֶעֱצֶרֶת וְהַיְּקוּם מִתְכַּוֵּוץ בְּהַדְרָגָה חֲזָרָה לִנְקוּדָּה סִינְגּוּלָרִית; יְקוּם שָׁטוּחַ הוּא יָקוּם שֶׁמַּמְשִׁיךְ לִגְדּוֹל אַסִּימְפְּטוֹטִית לְעֵבֶר גּוֹדֶל מְסוּיָּם שֶׁיַּגִּיעַ אֵלָיו כַּעֲבוֹר אֵינְסוֹף זְמַן; יְקוּם פָּתוּחַ הוּא יָקוּם שֶׁגָּדֵל בְּהַתְמָדָה עַד אֵינְסוֹף.
הַפָּרָמֶטֶר שֶׁקּוֹבֵעַ אֶת גֵּאוֹמֶטְרִיַּית הַיְּקוּם הוּא Ω (אוֹמֵגָה), שֶׁהוּא הַיַּחַס בֵּין הַצְּפִיפוּת בְּפוֹעַל לְבֵין הַצְּפִיפוּת הַקְּרִיטִית.
הַצְּפִיפוּת בְּפוֹעַל מְחוּשֶּׁבֶת בְּעֶזְרַת תַּצְפִּיּוֹת אֶמְפִּירִיּוֹת, וְאֶת הַצְּפִיפוּת הַקְּרִיטִית אֶפְשָׁר לְחַשֵּׁב בְּעֶזְרַת מִשְׁוְואַת פְרִידְמָן.
מִשְׁוְואַת פְרִידְמָן הִיא מִקְרֶה פְּרָטִי שֶׁל מִשְׁוְואוֹת הַשָּׂדֶה שֶׁל תּוֹרַת הַיַּחֲסוּת הַכְּלָלִית, תַּחַת הַהֲנָחָה שֶׁהַיְּקוּם הוּא הוֹמוֹגֵנִי וְאִיזוֹטְרוּפִי.

a הוּא מֶרְחָק וְהוּא תָּלוּי בִּזְמַן, ρ (הָאוֹת הַלָּטִינִית רוֹ) הוּא הַצְּפִיפוּת וְגַם הוּא תָּלוּי בַּזְּמַן, וְ-K הוּא קָבוּעַ.
צַד שְׂמֹאל שֶׁל הַמִּשְׁוָואָה אוֹ בְּעֶצֶם קְבוּעַ הָאבֶּל בָּרִיבּוּעַ.
מִכָּאן אֶפְשָׁר לְחַלֵּץ אֶת הַצְּפִיפוּת הַקְּרִיטִית, שֶׁהִיא הַצְּפִיפוּת ρ כְּשֶׁ-K שָׁוָוה לְאֶפֶס:

עַד תְּחִילַּת הַמֵּאָה הַ-20 הַדֵּעָה הַמַּדָּעִית הָיְיתָה שֶׁהַיְּקוּם הוּא סְטָאטִי וְלֹא מִשְׁתַּנֶּה, תָּמִיד הָיָה וְתָמִיד יִהְיֶה.
מִשְׁוְואוֹת תּוֹרַת הַיַּחֲסוּת שֶׁל אַייְנְשְׁטֶייְן מְתָאֲרוֹת יָקוּם חֲסַר מְנוּחָה שֶׁיָּכוֹל לְהִתְכַּוֵּוץ אוֹ לְהִתְפַּשֵּׁט, וּכְדֵי לְתָאֵר אֶת הַיְּקוּם סְטָאטִי כְּפִי שֶׁהָיָה יָדוּעַ אָז, אַייְנְשְׁטֶייְן הוֹסִיף לַנּוּסְחָאוֹת פָּרָמֶטֶר תִּיקּוּן.
מֵאַחַר שֶׁכּוֹחַ הַגְּרָבִיטַצְיָה נוֹטֶה לִמְשׁוֹךְ דְּבָרִים זֶה אֶל זֶה, הוּא הִנִּיחַ קִיּוּמָהּ שֶׁל אֵנֶרְגִּיָּה נֶגְדִּית כָּלְשֶׁהִי שֶׁמְּאַזֶּנֶת בְּדִיּוּק אֶת כּוֹחַ הַכּוֹבֶד וְגוֹרֶמֶת לַיְּקוּם לְהִישָּׁאֵר כְּפִי שֶׁהוּא.
לִצְפִיפוּת הָאֵנֶרְגִּיָּה הַמִּסְתּוֹרִית הוּא קָרָא "הַקָּבוּעַ הַקּוֹסְמוֹלוֹגִי", הַמְּסוּמָּן עִם הָאוֹת לְמִדָּא, Λ.
הַתִּיקּוּן הָיָה מְיוּתָּר, כִּי כַּעֲבוֹר כְּעֶשֶׂר שָׁנִים בִּלְבַד הִתְגַּלָּה שֶׁהַיְּקוּם מִתְפַּשֵּׁט, מָה שֶׁזָּכָה לְכִינּוּי חוֹק הָאבֶּל.
מִשְׁוְואוֹת תּוֹרַת הַיַּחֲסוּת לְלֹא הַתִּיקּוּן מְבַטְּאוֹת זֹאת.
הַקָּבוּעַ הַקּוֹסְמִי נִזְנַח, אֲבָל בְּסוֹף הַמֵּאָה הַ-20 הוּא זָכָה לְעֶדְנָה מְחוּדֶּשֶׁת, כְּשֶׁהִתְגַּלָּה שֶׁלֹּא זוֹ בִּלְבַד שֶׁהַיְּקוּם מִתְפַּשֵּׁט אֶלָּא שֶׁקֶּצֶב הַהִתְפַּשְּׁטוּת הוֹלֵךְ וּמֵאִיץ.

הַסִּיבָּה לְהֶאָצַת הַהִתְפַּשְּׁטוּת אֵינָהּ יְדוּעָה, נִרְאֶה שֶׁהַמֶּרְחָב אֵינוֹ רֵיק אַחֲרֵי הַכֹּל וְהוּא מֵכִיל בְּתוֹכוֹ אֵנֶרְגִּיָּה אַנְטִי גְּרָבִיטַצְיוֹנִית מִסְתּוֹרִית, שֶׁהִיא חֵלֶק אִינְהֵרֶנְטִי מִתְּכוּנוֹת הַמֶּרְחָב.
לְפִי תַּצְפִּיּוֹת נִרְאֶה שֶׁמְּהִירוּת הַהִתְפַּשְּׁטוּת יָרְדָה תְּחִילָּה, וְרַק לִפְנֵי כְּ-6 מִילְיַארְד הִתְחִילָה לְהָאִיץ.

חִישּׁוּבִים מַרְאִים שֶׁכְּ-68% מִכַּמּוּת הַחוֹמֶר וְהָאֵנֶרְגִּיָּה בַּיְּקוּם הוּא אֵנֶרְגִּיָּה אֲפֵלָה, 27% אָחוּז הוּא הַחוֹמֶר הָאָפֵל, וּמָה שֶׁנִּשְׁאַר הוּא 5% מֵהַיְּקוּם שֶׁעָשׂוּי מֵחוֹמֶר בַּארְיוֹנִי, כְּלוֹמַר חוֹמֶר מַמָּשִׁי כְּמוֹ כּוֹכָבִים, גָלַקְסְיוֹת, גַּז וְכוּלֵּי.
הָאֵנֶרְגִּיָּה הָאֲפֵלָה הוֹמוֹגֵנִית בְּכָל הַיְּקוּם.
הִיא מוּשְׁפַּעַת רַק מִכּוֹחַ הַכְּבִידָה.
הַצְּפִיפוּת שֶׁלָּהּ נְמוּכָה עַד מְאֹד, כְּ-10-27 ק"ג לְמֶטֶר מְעוּקָּב (כְּלוֹמַר, אָטוֹמִים בּוֹדְדִים), לָכֵן הַסִּיכּוּי לְגַלּוֹת אוֹתָהּ בְּצוּרָה אֶמְפִּירִית הוּא קָלוּשׁ.
אֲבָל אַף שֶׁצְּפִיפוּת הָאֵנֶרְגִּיָּה הָאֲפֵלָה הִיא כִּמְעַט אַפְסִית, הַשְׁפָּעָתָהּ אַדִּירָה מִשּׁוּם שֶׁהִיא מְפוּזֶּרֶת בְּאוֹפֶן אָחִיד בְּכָל הַמֶּרְחָב, וּמַרְכִּיבָה אֶת רוֹב הַחוֹמֶר/אֵנֶרְגִּיָּה בַּיְּקוּם.
מוּזָר אַף יוֹתֵר שֶׁצְּפִיפוּת הָאֵנֶרְגִּיָּה הָאֲפֵלָה אֵינָהּ יוֹרֶדֶת כְּשֶׁהַיְּקוּם מִתְרַחֵב.
פֵּירוּשׁ הַדָּבָר הוּא שֶׁכְּכָל שֶׁהַיְּקוּם מִתְרַחֵב כָּךְ נוֹסֶפֶת לוֹ עוֹד אֵנֶרְגִּיָּה אֲפֵלָה מִסְתּוֹרִית.

The Big Rip – אִם הֶאָצַת הַהִתְפַּשְּׁטוּת תַּמְשִׁיךְ, צְפִיפוּת הַחוֹמֶר תֵּלֵךְ וְתֶרֶד וּצְפִיפוּת הָאֵנֶרְגִּיָּה הָאֲפֵלָה תַּעֲלֶה, הַלַּחַץ הָאַנְטִי גְּרָבִיטַצְיוֹנִי יִתְגַּבֵּר, גָלַקְסְיוֹת יַתְחִילוּ לְהִתְפַּזֵּר וְאַחֲרֵיהֶן הַכּוֹכָבִים יִתְפּוֹרְרוּ לָאָבָק.
הַיְּקוּם הַנִּרְאֶה יֵילֵךְ וְיִתְכַּוֵּוץ כְּכָל שֶׁמְּהִירוּת הַהִתְפַּשְּׁטוּת תַּעֲלֶה, כִּי פוֹטוֹן שֶׁרֶגַע לִפְנֵי כֵן הָיָה קָרוֹב, יִהְיֶה בָּרֶגַע הַבָּא בְּמֶרְחָק עָצוּם מֵעֵבֶר לְאוֹפֶק הָאֵירוּעִים.
הָאֵנֶרְגִּיָּה הָאֲפֵלָה תִּגְבַּר עַל הָאֵלֶקְטְרוֹמַגְנֵטִיּוֹת וְאָטוֹמִים יִתְיַינְּנוּ, אַחֲרֵיהֶם יִיכָּנַע הַכּוֹחַ הֶחָזָק וְגַרְעִינֵי אָטוֹמִים יְפוֹרְקוּ לְמַרְכִּיבֵיהֶם.
הַיְּקוּם יַהֲפוֹךְ לְסִינְגּוּלָרִיּוּת גְּרָבִיטַצְיוֹנִית הֲפוּכָה, סִינְגּוּלָרִיּוּת שֶׁהָאַנְטִי-כְּבִידָה בָּהּ אֵינְסוֹפִית.

תַּרְחִישׁ הַמְּעִיכָה הַגְּדוֹלָה הָפוּךְ לִתְרְחִישׁ הַתְּלִישָׁה הַגְּדוֹלָה, הִתְפַּשְּׁטוּת הַיְּקוּם תָּאֵט עַד שֶׁתֵּעָצֵר וְתַתְחִיל לַחֲזוֹר אָחוֹרָה, הַיְּקוּם יִתְכַּוֵּוץ יוֹתֵר וְיוֹתֵר, הַטֶּמְפֵּרָטוּרָה תַּעֲלֶה וְהוּא יַעֲבוֹר בְּהִילּוּךְ חוֹזֵר אֶת כָּל הַתַּהֲלִיכִים שֶׁעָבְרוּ עָלָיו, עַד שֶׁיָּשׁוּב לְמַצָּב שֶׁל פְּלַזְמָה לוֹהֶטֶת וּדְחוּסָה וּלְבַסּוֹף יִתְכַּנֵּס לִנְקוּדַּת סִינְגּוּלָרִית.
מִכָּאן הוּא עָשׂוּי לְהַמְשִׁיךְ לְהִתְנוֹדֵד לְנַצֵּחַ בֵּין מַפָּץ גָּדוֹל וּמְעִיכָה.
תַּרְחִישׁ זֶה אֵינוֹ סָבִיר לְאוֹר קִיּוּמָהּ שֶׁל אֵנֶרְגִּיָּה אֲפֵלָה.

תַּרְחִישׁ אֶמְצַע שֶׁבּוֹ הַיְּקוּם מַמְשִׁיךְ לְהִתְפַּשֵּׁט עַד אֵינְסוֹף בְּלִי לְהָאִיץ אוֹ לְהָאֵט.
הַכּוֹכָבִים וְהַגָּלָקְסְיוֹת יִתְרַחֲקוּ זֶה מִזֶּה, הַטֶּמְפֵּרָטוּרָה בַּיְּקוּם תֵּלֵךְ וְתֶרֶד, כּוֹכָבִים יִמְצוּ אֶת דֶּלֶק הַמֵּימָן שֶׁלָּהֶם וְיִיכָּבוּ.
כָּל כּוֹכָב יִתְרַחֵק מִכָּל הָאֲחֵרִים וְיִהְיֶה מְבוּדָּד וּמוּקָּף שָׁמַיִים שְׁחוֹרִים כְּשֶׁשְּׁאָר הַיְּקוּם מֵעֵבֶר לְאוֹפֶק הָאֵירוּעִים שֶׁלּוֹ.
לְפִי מִסְפַּר תֵּאוֹרְיוֹת תַּתְחִיל דְּעִיכַת פְּרוֹטוֹנִים  – הַיְּקוּם יַהֲפוֹךְ אֶת הַגַּז הַבֵּין כּוֹכְבֵי שֶׁנּוֹתַר לְפוֹטוֹנִים וְלֶפְּטוֹנִים (כְּגוֹן אֵלֶקְטְרוֹנִים וּפּוֹזִיטְרוֹנִים).
חֵלֶק מֵהָאֵלֶקְטְרוֹנִים וְהַפּוֹזִיטְרוֹנִים יִתְאַיְּינוּ וְיִפְלְטוּ פוֹטוֹנִים.
בְּמִקְרֶה זֶה הַיְּקוּם יַהֲפוֹךְ לָאַמְבַּטְיָה שֶׁל חֶלְקִיקִים וּקְרִינָה חַלָּשָׁה עִם מַקְסִימוּם אֶנְטְרוֹפְּיָה בְּשִׁיוּוּי מִשְׁקָל תֶּרְמוֹדִינָמִי, שֶׁשּׁוּם תַּהֲלִיךְ שֶׁמַּעֲלֶה אֶת הָאֶנְטְרוֹפְּיָה לֹא יָכוֹל לְהִתְרַחֵשׁ בָּהּ יוֹתֵר.
לָכֵן תַּרְחִישׁ זֶה נִקְרָא גַּם "מָוֶת הַחוֹם".