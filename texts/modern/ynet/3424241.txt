הַפְּרֵידָה הַשְּׁנָתִית מֵהַדּוּבְדְּבָנִים הִיא תָּמִיד תְּקוּפָה קְצָת עֲצוּבָה וּקְצָת שִׂמְחָה עֲבוּרִי.
אוֹמְרִים שֶׁיּוֹתֵר טוֹב לֶאֱהוֹב וּלְאַבֵּד מְאַשֵּׁר לֹא לֶאֱהוֹב בִּכְלָל.
בְּעִנְיְינֵי דּוּבְדְּבָנִים - אֲנִי לֹא בְּטוּחָה.

אֶת כָּל הַפֵּירוֹת וְהַיְּרָקוֹת (כִּמְעַט) יֵשׁ לָנוּ בְּשֶׁפַע כָּל הַשָּׁנָה.
שִׁיטוֹת הַגִּידּוּל הַמְּתוּחְכָּמוֹת, הָאִחְסוּן הַמִּתְקַדֵּם וְהַיֵּיבוּא, כּוּלָּם מְאַפְשְׁרִים לָנוּ לֶאֱכוֹל תַּפּוּזִים וְלִימוֹנִים וַאֲפִילּוּ מְלוֹנִים בְּמֶשֶׁךְ כָּל הַשָּׁנָה.
מְעַטִּים הַפֵּירוֹת שֶׁמַּבְלִיחִים לְחוֹדֶשׁ-חוֹדְשַׁיִים וְנֶעֱלָמִים, וַאֲנִי מַרְשָׁה לְעַצְמִי לְקַטֵּר.
הַפְּרֵידָה קָשָׁה לִי.
כְּשֶׁמַּתְחִילָה עוֹנַת הַדּוּבְדְּבָן, אֲנִי מִתְנַפֶּלֶת וּמְחַסֶּלֶת קוּפְסָאוֹת שְׁלֵמוֹת בְּאוֹשֶׁר גָּדוֹל, אֲבָל לִקְרַאת סוֹף הָעוֹנָה, כְּשֶׁאֲנִי יוֹדַעַת שֶׁשָּׁנָה שְׁלֵמָה תַּעֲבוֹר בְּלִי דּוּבְדְּבָנִים טְרִיִּים, טַעְמָם הוֹפֵךְ מָתוֹק עוֹד יוֹתֵר, אֲבָל גַּם טִיפָּה מָרִיר.

אֶת הַדּוּבְדְּבָנִים הַמְּשׁוּמָּרִים טָעִים לֶאֱכוֹל כָּכָה, יָשָׁר מֵהַצִּנְצֶנֶת, וַהֲכִי הֲכִי - לָשִׂים כַּף גְּדוּשָׁה מֵהֶם (כּוֹלֵל הָרוֹטֶב לִמְבוּגָּרִים בִּלְבַד) מֵעַל כַּדּוּרֵי גְּלִידַת וָנִיל.
בְּאִיטַלְיָה זֶה קִינּוּחַ נָפוֹץ מְאוֹד, בִּמְיוּחָד בְּבּוֹלוֹנְיָה, שָׁם נִמְצָא מִפְעַל הַדּוּבְדְּבָנִים הַמְּשׁוּמָּרִים "Fabri".
לֹא מִזְּמַן בִּיקַּרְתִּי בַּמָּקוֹם בְּמִסְגֶּרֶת קוּרְס לַהֲכָנַת גְּלִידוֹת בּוֹ הִשְׁתַּתַּפְתִּי (אָח, אָח, אֵיזֶה גְּלִידוֹת הֵם עוֹשִׂים שָׁם‭.(‬ בַּמִּפְעָל הַמּוּצָף בְּרֵיחַ מָתוֹק, הַדּוּבְדְּבָנִים עוֹבְרִים שְׁטִיפָה, גִּלְּעוּן וְאָז נֶאֱרָזִים עִם סִירוֹפּ אָדוֹם מְשַׁגֵּעַ בְּכַדֵּי חֶרֶס כְּחוּלִּים פִּרְחוֹנִיִּים (שֶׁאֶפְשָׁר אֲפִילּוּ לְהַשִּׂיג בָּאָרֶץ, בְּמַעֲדַנִּיּוֹת, מְאוֹד בְּיוֹקֶר‭.(‬

הַגִּרְסָה שֶׁלִּי לְדוּבְדְּבָנִים בְּסִירוֹפּ מָתוֹק וְאַלְכּוֹהוֹלִי כּוֹלֶלֶת גַּם מַקֵּל וָנִיל (אוֹ תַּמְצִית טוֹבָה‭.(‬ אֶת הַדּוּבְדְּבָנִים שׁוֹמְרִים בְּצִנְצְנוֹת זְכוּכִית מְעוּקָּרוֹת.
הָעִיקּוּר מִתְבַּצֵּעַ עַל-יְדֵי בִּישּׁוּל הַצִּנְצָנוֹת בְּסִיר עִם מַיִם רוֹתְחִים בְּמֶשֶׁךְ חָמֵשׁ דַּקּוֹת, לְחִיטּוּי.

אָז זֶה הַזְּמַן לַעֲשׂוֹת לַדּוּבְדְּבָנִים מְסִיבַּת פְּרֵידָה, כִּי בְּעוֹד שְׁבוּעַיִים-שְׁלוֹשָׁה הֵם נֶעֱלָמִים, וּמַשְׁאִירִים אֶת הַקַּצֶּפֶת לְבַד.

הַמַּרְכִּיבִים:

1 ק"ג סוּכָּר.
1 לִיטֶר מַיִם.
1 מַקֵּל וָנִיל חָצוּי לְאוֹרְכוֹ.
1 כּוֹס רוֹם אוֹ בְּרֶנְדִּי.
5 קוּפְסָאוֹת דּוּבְדְּבָנִים.

אוֹפֶן הַהֲכָנָה:

שׁוֹטְפִים וּמְגַלְעֵנִים אֶת הַדּוּבְדְּבָנִים (כְּדַאי לְהִצְטַיֵּיד בְּחוֹלֵץ גַּלְעִינִים כְּדֵי לֹא לְהִתְיָיאֵשׁ בָּאֶמְצַע‭.(‬
בְּסִיר, מְבִיאִים לִרְתִיחָה סוּכָּר, מַיִם וּמֵקֵל וָנִיל.
מַנְמִיכִים לֶהָבָה וּמְבַשְּׁלִים 15-20 דַּקּוֹת עַד לְקַבָּלַת סִירוֹפּ סָמִיךְ.
מְסִירִים מֵהָאֵשׁ וּמוֹסִיפִים אֶת הַדּוּבְדְּבָנִים וְאֶת הַלִּיקֵר.
מַעֲבִירִים לַצִּנְצָנוֹת מְעוּקָּרוֹת, אוֹטְמִים וְשׁוֹמְרִים בְּטֶמְפֵּרָטוּרַת הַחֶדֶר.
לְאַחַר הַפְּתִיחָה מַעֲבִירִים לַמְּקָרֵר.
 
הַמַּרְכִּיבִים:

1 ק"ג סוּכָּר.
1 ק"ג דּוּבְדְּבָנִים (לֹא חוֹבָה לְגַלְעֵן).
1 בַּקְבּוּק (750 מ"ל) אַלְכּוֹהוֹל 95% לִשְׁתִיָּה (בְּבָתֵּי-הַמִּרְקַחַת אוֹ בַּסּוֹפֵר).

אוֹפֶן הַהֲכָנָה:

שָׂמִים בְּצִנְצֶנֶת מְעוּקֶּרֶת אֶת הַסּוּכָּר וְהַדּוּבְדְּבָנִים וּמְעַרְבְּבִים קַלּוֹת.
סוֹגְרִים בְּעֶזְרַת בַּד גָּזָה הַמּוּצְמָד לַפֶּתַח בְּגוּמִיָּיה (אָסוּר לֶאֱטוֹם לַחֲלוּטִין עִם הַמִּכְסֶה, כְּדֵי לְאַפְשֵׁר תְּסִיסָה.
הַצִּנְצֶנֶת עֲלוּלָה לְהִתְפּוֹצֵץ אִם תַּאַטְמוּ אוֹתָהּ‭.(‬ מְנַעֲרִים קַלּוֹת וּמְנִיחִים לִשְׁבוּעַיִים עַד שֶׁהַסּוּכָּר נָמֵס וּמַתְחִילָה תְּסִיסָה.
מוֹסִיפִים אֶת הָאַלְכּוֹהוֹל וְאוֹטְמִים בְּמִכְסֶה.
לְאַחַר שְׁבוּעַיִים נוֹסָפִים הַלִּיקֵר מוּכָן.
אִם רָמַת הָאַלְכּוֹהוֹל גְּבוֹהָה מִדַּי לְטַעְמְכֶם, מְכִינִים סִירוֹפּ סוּכָּר מִכַּמּוּיוֹת שׁוֹוֹֹת שֶׁל סוּכָּר וּמַיִם, מְצַנְּנִים מְעַט וּמְדַלְּלִים בְּעֶזְרַת הַסִּירוֹפּ אֶת הַלִּיקֵר הַמּוּכָן.

שֵׁיְיק מָתוֹק וּמְרַעֲנֵן.
שִׂימוּ לֵב לְכָךְ שֶׁאַתֶּם מְגַלְעֵנִים בִּיסוֹדִיּוּת אֶת הַדּוּבְדְּבָנִים לִפְנֵי הַכְנָסָתָם לַבְּלֶנְדֵּר.

הַמַּרְכִּיבִים:
1 כּוֹס דּוּבְדְּבָנִים מְגוּלְעָנִים.
1 בָּנָנָה בְּשֵׁלָה קְלוּפָה.
1 כּוֹס רִיוְֹויוֹן אוֹ יוֹגוּרְט.
כַּמָּה טִיפּוֹת מִיץ לִימוֹן.
2 כַּפּוֹת דְּבַשׁ.

אוֹפֶן הַהֲכָנָה:

טוֹחֲנִים בַּבְּלֶנְדֵּר דּוּבְדְּבָנִים, בָּנָנָה, רִיוְֹויוֹן, לִימוֹן וּדְבַשׁ עַד לְקַבָּלַת מָחִית אֲחִידָה.
מְדַלְּלִים לְפִי הַצּוֹרֶךְ בְּרִיוְֹויוֹן נוֹסָף.
אֶפְשָׁר לְהוֹסִיף קְצָת אַלְכּוֹהוֹל לְחִיזּוּק, אִם רוֹצִים.
מַגִּישִׁים קַר.

הַמַּרְכִּיבִים:

1 ק"ג דּוּבְדְּבָנִים, מְגוּלְעָנִים.
4 כּוֹסוֹת סוּכָּר.
2-3 מַקְלוֹת קִינָּמוֹן.
1 כַּף מִיץ לִימוֹן.

אוֹפֶן הַהֲכָנָה:

שָׂמִים בְּסִיר דּוּבְדְּבָנִים מְגוּלְעָנִים וְסוּכָּר, מְכַסִּים וּמְנִיחִים לְמֶשֶׁךְ הַלַּיְלָה בְּטֶמְפֵּרָטוּרַת הַחֶדֶר (בְּלִי לְבַשֵּׁל) עַד שֶׁהַדּוּבְדְּבָנִים מַתְחִילִים "לְדַמֵּם" וְחֵלֶק מֵהַסּוּכָּר נָמֵס.
לְמָחֳרָת מְבִיאִים לִרְתִיחָה, מוֹסִיפִים לְסִיר מַקְלוֹת קִינָּמוֹן וּמְבַשְּׁלִים עַל אֵשׁ נְמוּכָה כְּשָׁעָה.
שׁוֹמְרִים צְלוֹחִית בַּמַּקְפִּיא, וּכְדֵי לִבְדּוֹק אִם הָרִיבָּה מוּכָנָה, מַנִּיחִים עַל הַצְּלוֹחִית הַקָּרָה כַּפִּית מֵהָרִיבָּה.
אִם הִיא נִקְרֶשֶׁת בִּמְהִירוּת (מַעֲבִירִים אֶצְבַּע לִיצִירַת שְׁבִיל, וְהוּא לֹא נִסְגַּר‭,(‬ הָרִיבָּה מוּכָנָה.
מְסִירִים מֵהָאֵשׁ וּמְעַרְבְּבִים פְּנִימָה מִיץ לִימוֹן.
מְמַלְּאִים צִנְצָנוֹת מְעוּקָּרוֹת, אוֹטְמִים וְשׁוֹמְרִים מִחוּץ לַמְּקָרֵר (הָרִיבָּה תִּישָּׁמֵר חוֹדָשִׁים אֲרוּכִּים‭.(‬ לְאַחַר הַפְּתִיחָה שׁוֹמְרִים בַּמְּקָרֵר.