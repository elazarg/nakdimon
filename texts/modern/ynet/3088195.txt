בֵּין הַחֲרֵדִים וְהַחִילּוֹנִים בְּיִשְׂרָאֵל יֵשׁ לֹא רַק פַּעַר גָּדוֹל בָּעוֹלָם הַמּוּשָּׂגִים, בְּתַרְבּוּת וּבְהַשְׁקָפָה, אֶלָּא גַּם הַפְרָדָה גֵּיאוֹגְרָפִית, פּוֹלִיטִית וּמוֹסָדִית.
זוֹ הַסִּיבָּה לְכָךְ שֶׁהַיְּדִיעוֹת שֶׁל הַצִּיבּוּר הַחִילּוֹנִי עַל הַחֲרֵדִים מְבוּסָּסוֹת בְּעִיקָּר עַל הַסִּיקּוּר הֲתִקְשׁוֹרְתִּי.
הַתְּמוּנָה שֶׁהוּא מְצַיֵּיר לְעִיתִּים קְרוֹבוֹת לֹא מַחְמִיאָה, אֲבָל מֵעֵבֶר לְזֶה - הִיא גַּם שִׁטְחִית וְלֹא מְדוּיֶּקֶת.

הַפִּרְסוּמִים סְבִיב פָּרָשַׁת בַּת הָרַב הָרָאשִׁי חָשְׂפוּ צְדָדִים שֶׁל הַחֶבְרָה הַחֲרֵדִית שֶׁלֹּא הָיוּ מוּכָּרִים לַצִּיבּוּר הַחִילּוֹנִי בְּיִשְׂרָאֵל.
אִם אָכֵן גָּלְשָׁה בַּת הָרַב בָּאִינְטֶרְנֵט אוּלַי לֹא נֵדַע.
אֲבָל לְאַחַר שֶׁעָלָה הַנּוֹשֵׂא לַכּוֹתָרוֹת, עָלוּ שְׁאֵלוֹת רְחָבוֹת יוֹתֵר: הַאִם וְעַד כַּמָּה הַצִּיבּוּר הַחֲרֵדִי מִשְׁתַּמֵּשׁ בְּמַחְשֵׁב וְאִינְטֶרְנֵט? וְאִם זֶה נַעֲשָׂה בְּנִיגּוּד לְדַעַת הָרַבָּנִים, הָאֵם מְדוּבָּר בְּמֶרֶד שֶׁל הַנּוֹעַר הַחֲרֵדִי כְּנֶגֶד הַמַּנְהִיגוּת הָרוּחָנִית שֶׁלּוֹ? מָה בִּכְלָל דַּעְתָּהּ שֶׁל הָרַבָּנוּת עַל טֶכְנוֹלוֹגְיוֹת מִתְקַדְּמוֹת?

כְּדַאי לְהַתְחִיל בִּשְׁבִירַת כַּמָּה מִיתוֹסִים.
רֵאשִׁית חָשׁוּב לְהָבִין שֶׁהַצִּיבּוּר הַחֲרֵדִי אֵינוֹ עָשׂוּי מִקְשָׁה אַחַת.
יֵשׁ בּוֹ רְבָבוֹת רַבּוֹת שֶׁל בָּתֵּי אָב, וְיֵשׁ גַּם גְּוָוֹנִים רַבִּים.
בַּקָּצֶה הָאֶחָד אֶפְשָׁר לִמְצוֹא קְבוּצוֹת מְסוּגָּרוֹת, סַגְפָנִיּוֹת וְאַנְטִי-צִיּוֹנִיּוֹת, מְנוּתָּקוֹת לַחֲלוּטִין מֵהַוָוֹיַית הַחַיִּים הַחִילּוֹנִית.
בַּקָּצֶה הַשֵּׁנִי, יֵשׁ אֲנָשִׁים מְעוֹרִים הֵיטֵב בְּחַיֵּי הַמְּדִינָה, בַּעֲלֵי מִקְצוֹעוֹת כְּלָלִיִּים וְהַשְׂכָּלָה חִילּוֹנִית, הַמְּשָׁרְתִים בַּמִּילּוּאִים.

גַּם הַתְּפִישָׂה כְּאִילּוּ כָּל הַחֲרֵדִים מְנַהֲלִים אֶת חַיֵּיהֶם עַל-פִּי מִצְוַות הָרַבָּנִים וְנִשְׁמָעִים לָהֶם בְּאוֹפֶן מוּחְלָט, מְשַׁקֶּפֶת חוֹסֶר הֲבָנָה.
הַהֲלָכָה הַיְּהוּדִית אָמְנָם עוֹסֶקֶת בְּכָל הַהֶיבֵּטִים שֶׁל חַיֵּי הַפְּרָט, וְהָרַבָּנוּת בְּתַפְקִידָהּ כְּהַנְהָגָה הָרוּחָנִית שֶׁל הַצִּיבּוּר הַזֶּה מְנַסָּה לְהַנְחוֹת אוֹתוֹ "בְּדֶרֶךְ הַיָּשָׁר".
 
אֲבָל רוֹב הַחֲרֵדִים אֵינָם מִתְיַיעֲצִים בָּרַב בְּכָל שְׁאֵלָה, וְלֹא נוֹהֲגִים כְּמִצְוַות הָרַב בְּכָל עִנְיָין.
אוֹ כְּפִי שֶׁאָמַר לָנוּ אֶחָד הַמְּרוּאְיָינִים לַכַּתָּבָה: "הָרַבָּנִים כְּבָר פָּסְקוּ מִזְּמַן שֶׁאָסוּר לַחֲצוֹת כְּבִישׁ בְּאוֹר אָדוֹם כִּי זֶה סִיכּוּן חַיִּים.
לֵךְ לִבְנֵי-בְּרַק וְרָאָה אִם אֲנָשִׁים מַקְפִּידִים בָּזֶה".
כְּמוֹ כָּל שְׁאָר הַמְּרוּאְיָינִים בַּכַּתָּבָה, גַּם הַמְּרוּאֲיָין הַזֶּה בִּיקֵּשׁ שֶׁלֹּא נַזְכִּיר אֶת שְׁמוֹ.

בְּנִיגּוּד לַדֵּעָה הַמְּקוּבֶּלֶת, הָרַבָּנִים אֵינָם מִתְנַגְּדִים בְּאוֹפֶן גּוֹרֵף לְשִׁימּוּשׁ בְּטֶכְנוֹלוֹגְיוֹת מִתְקַדְּמוֹת.
אַדְּרַבָּא: הֵם מְקַבְּלִים בִּבְרָכָה כָּל חִידּוּשׁ שֶׁתּוֹרֵם לָמָּה שֶׁנֶּחֱשָׁב אֶצְלָם חָשׁוּב בֶּאֱמֶת: הַצָּלַת חַיִּים, בְּרִיאוּת, פַּרְנָסָה, לִימּוּד תּוֹרָה.
גַּם אֵיכוּת חַיִּים, 
רְוָוֹחָה אִישִׁית וּפְנַאי הֵן לֹא מִילִּים גַּסּוֹת אֵצֶל חֲרֵדִים (אִם כִּי לֹא בְּהֶכְרֵחַ הַמִּילִּים בָּהֶן הֵם יִבְחֲרוּ לְהִשְׁתַּמֵּשׁ), אֲבָל כָּל אֵלֶּה נִמְצָאִים נָמוּךְ יוֹתֵר בְּסֵדֶר הָעֲדִיפוּיוֹת.
 
כְּשֶׁאֵין הִתְנַגְּשׁוּת בֵּין הַשִּׁימּוּשׁ בַּטֶּכְנוֹלוֹגְיָה לְבֵין הַחַיִּים לְפִי הַהֲלָכָה, הָרַבָּנִים לֹא מִתְעָרְבִים.
הַמִּקְרִים שֶׁהוֹפְכִים מוּשָּׂא לְפִרְסוּם פִּסְקֵי הֲלָכָה וּפַּשְׁקְוִוילִים, הֵם בְּעִיקָּר אֵלּוּ בָּהֶם נִרְאֶה כְּאִילּוּ הַטֶּכְנוֹלוֹגְיָה מְבִיאָה אִיתָּהּ תְּכָנִים "מְסוּכָּנִים".
הַדּוּגְמָא הַמּוּבְהֶקֶת הֵם הַתְּכָנִים הָאַלִּימִים וְהַפּוֹרְנוֹגְרָפִיִּים שֶׁאֶפְשָׁר לִפְגּוֹשׁ בָּאִינְטֶרְנֵט, וְהִיא הַסִּיבָּה לְכָךְ שֶׁרוֹב הָרַבָּנִים תַּמִימִי דֵּעִים: שִׁימּוּשׁ בָּאִינְטֶרְנֵט מוּתָּר בְּלֵית-בְּרֵירָה לְצָרְכֵי עֲבוֹדָה וְאָסוּר לְצָרְכֵי בִּידּוּר וּפְנַאי.
 
הַשִּׁימּוּשׁ בַּמַּחְשֵׁב, כְּשֶׁלְּעַצְמוֹ, אֵינוֹ אָסוּר.
אֶחָד הָרַבָּנִים הַגְּדוֹלִים אַף מְצוּטָּט כְּמִי שֶׁאָמַר שֶׁלְּאָסוּר אֶת הַשִּׁימּוּשׁ בַּמַּחְשֵׁב יִהְיֶה כְּמוֹ לִכְפּוֹת שִׁימּוּשׁ בְּנֵרוֹת בִּמְקוֹם בְּנוּרוֹת חַשְׁמַל.
הָרַב מ' (הַשֵּׁם הַמָּלֵא שָׁמוּר בְּמַעֲרֶכֶת), יְהוּדִי חֲרֵדִי שֶׁבָּקִיא בְּעִנְיְינֵי מַחְשְׁבִים וְאִינְטֶרְנֵט וּבַפְּסִיקוֹת הַהִלְכָתִיּוֹת בַּנּוֹשֵׂא, מַסְבִּיר: "אִישׁ לֹא חוֹשֵׁב לֶאֱסוֹר אֶת הַשִּׁימּוּשׁ בַּמַּחְשֵׁב, כִּי זֶה בִּלְתִּי אֶפְשָׁרִי.
סְפָרִים נִכְתָּבִים בַּמַּחְשֵׁב, יְשִׁיבוֹת וּבָתֵּי-סֵפֶר מְנוֹהָלִים בְּאֶמְצָעוּת מַחְשֵׁב, הַנְהָלַת הַחֶשְׁבּוֹנוֹת בְּמוֹסָדוֹת חֲרֵדִיִּים נַעֲשֵׂית בְּתוֹכְנוֹת מַתְאִימוֹת".
 
הַבְּעָיָה, הוּא מַסְבִּיר, אֵינָהּ עִם הַטֶּכְנוֹלוֹגְיָה אֶלָּא עִם הַתְּכָנִים: "גַּם בַּצִּיבּוּר הַחִילּוֹנִי יֵשׁ אֲנָשִׁים שֶׁמּוּדְאָגִים מֵהַהַשְׁפָּעָה שֶׁל מִשְׂחָקִים וְאִינְטֶרְנֵט עַל הַיְּלָדִים, וּמִשְׁתַּדְּלִים לְהָגֵן עֲלֵיהֶם.
אֲבָל כּוּלָּנוּ יוֹדְעִים שֶׁהַיְּלָדִים לְעִיתִּים קְרוֹבוֹת שׁוֹלְטִים בְּמַחְשֵׁב טוֹב יוֹתֵר מֵהַהוֹרִים, אָז אֵיזֶה סִיכּוּי יֵשׁ לַהוֹרִים לְהַצְלִיחַ?".

הַמַּעֲרָכָה נֶגֶד שִׁימּוּשֵׁי הַפְּנַאי שֶׁל הַמַּחְשֵׁב הָאִישִׁי הִתְחִילָה כְּבָר לִפְנֵי קָרוֹב לְעָשׂוֹר, אֲבָל הִיא הִגִּיעָה לְשִׂיאָהּ בְּ-1999.
בִּשְׁנַת 2000 הוּקַם בֵּית דִּין חֲרֵדִי מְיוּחָד לְפִיקּוּחַ עַל הַנּוֹשֵׂא.
כּוֹתֶרֶת הַיְּדִיעָה שֶׁהִכְרִיזָה עַל הַמְּאוֹרָע, בָּעַמּוּד הָרָאשִׁי שֶׁל הָעִיתּוֹן הַחֲרֵדִי "יָתֵד נֶאֱמָן" בְּ-6 לְיָנוּאָר 2000, הִכְרִיזָה: "דַּעַת תּוֹרָה, שֶׁאִיסּוּר חָמוּר לְהִתְחַבֵּר לָאִינְטֶרְנֵט אוֹ לַטֵּלֵוִויזְיָה הַמְּהַוִּוים סַכָּנָה אֲיוּמָּה ח"ו לִקְדוּשַּׁת יִשְׂרָאֵל".
 
הָאִיסּוּר הַגּוֹרֵף עַל הַכְּנֶסֶת טֵלֵוִויזְיָה הַבַּיְתָה קַיָּים כְּבָר מֵאָז שְׁנוֹת הַ-80'.
הָרַבָּנִים בְּיִשְׂרָאֵל אִימְּצוּ אוֹתוֹ אַחֲרֵי הַצְלָחָה 
שֶׁל קַמְפֵּיְין דּוֹמֶה בְּאַרְהָ"ב, וְאֶת הַסִּיבּוֹת כִּמְעַט מְיוּתָּר לְפָרֵט.
מְקוֹרָן בְּבִיקּוֹרֶת דּוֹמָה מְאֹד לְזוֹ שֶׁיֵּשׁ גַּם לְרַבִּים בַּצִּיבּוּר הַחִילּוֹנִי עַל הַטֵּלֵוִויזְיָה.
רַק הַפִּתְרוֹן שׁוֹנֶה.
 
"סַכָּנַת הַמַּחְשֵׁב" עָלְתָה לְדִיּוּן כְּשֶׁהִתְבָּרֵר שֶׁהַמַּחְשֵׁב יָכוֹל לְשַׁמֵּשׁ לִצְפִיָּיה בִּסְרָטִים, וְשֶׁהַכְנָסָתוֹ לְבָתִּים חֲרֵדִיִּים רַבִּים בְּעֶצֶם הַכְּנִיסָה אֲלֵיהֶם גַּם אֶת הַטֵּלֵוִויזְיָה בַּדֶּלֶת הָאֲחוֹרִית.
אַנְשֵׁי חִינּוּךְ בַּמִּגְזָר הֶעֱלוּ עַל סֵדֶר הַיּוֹם גַּם אֶת הַפּוֹפּוּלָרִיּוּת הַהוֹלֶכֶת וְגוֹבֶרֶת שֶׁל מִשְׂחֲקֵי מַחְשֵׁב אֵצֶל הַיְּלָדִים וְהַנּוֹעַר הַחֲרֵדִים, וְאֶת הָרִיבּוּי שֶׁל תְּכָנִים "מְסוּכָּנִים" בַּכּוֹתָרִים הָאֵלֶּה.
 
הָרַב מִיכְל זִילְבֵּר, רֹאשׁ יְשִׁיבַת זְוֶוֹעהִיל הַיְּרוּשַׁלְמִית, כָּתַב בְּמַאֲמָר מֵ-1999 שֶׁעָסַק בַּנּוֹשֵׂא: "לְדַעְתִּי לֹא יוֹעִיל שׁוּם הֶכְשֵׁר אוֹ צִנְזוּר עַל מִשְׂחֲקֵי מַחְשֵׁב, תַּקְלִיטוֹרִים וְכַדּוֹמֶה.
יַתְחִילוּ וִיכּוּחִים - זֶה כֵּן וְזֶה לֹא...".
רַק אִיסּוּר גּוֹרֵף, הוּא קוֹבֵעַ, יָכוֹל לְהָגֵן מִפְּנֵי הַסַּכָּנוֹת הַכְּרוּכוֹת בְּתַקְלִיטוֹרִים.
הַגִּישָׁה הַזּוֹ מְקוּבֶּלֶת הַיּוֹם עַל רוֹב הָרַבָּנִים, אֲבָל זֶה לֹא מוֹנֵעַ מִשּׁוּק הַתַּקְלִיטוֹרִים הַחֲרֵדִי לְשַׂגְשֵׂג.

יֶשְׁנָם לֹא מְעַט אֲתָרֵי אִינְטֶרְנֵט חֲרֵדִיִּים, בָּהֶם הָאֲתָרִים שֶׁל "אֵשׁ הַתּוֹרָה" וּ"נְתִיבוֹת עוֹלָם", אֲתָרֵי הַגְּמָ"חִים, אֲתָרֵי שׁוּ"ת (שְׁאֵלוֹת-וּתְשׁוּבוֹת בְּנוֹשְׂאִים הִלְכָתִיִּים).
חַבָּ"ד וְחוּגֵי הַמַּחְזִירִים בִּתְשׁוּבָה, גִּילּוּ כְּבָר מִזְּמַן אֶת הַפּוֹטֶנְצְיָאל שֶׁל הָאִינְטֶרְנֶט בַּעֲשִׂיַּית נְפָשׁוֹת, וְעוֹשִׂים בּוֹ שִׁימּוּשׁ מִגְווֹן.
אֲבָל גַּם בַּחוּגִים הָאֵלֶּה לֹא תִּמְצְאוּ רַבִּים שֶׁחוֹשְׁבִים שֶׁהָאִינְטֶרְנֶט טוֹב לִילָדִים.
 
הַנָּחַת הָעֲבוֹדָה הִיא שֶׁ"הַמְּבוּגָּרִים יְכוֹלִים לְהִיזָּהֵר, אֲבָל עַל הַצְּעִירִים צָרִיךְ לְהָגֵן".
הַמּוֹטִיב הַחוֹזֵר הוּא הַסַּכָּנָה לִילָדִים וּלְנוֹעַר אוֹתָהּ הַהוֹרִים לֹא יוּכְלוּ לַעֲצוֹר.
גַּם כָּאן יֵשׁ שְׁתֵּי גִּישׁוֹת: אַחַת הִלְכָתִית-שַׁמְרָנִית, אוּלַי גַּם טֶכְנוֹפוֹבִית; הַשְּׁנִיָּיה פֵּדָגוֹגִית-עֶרְכִּית, שֶׁעוֹסֶקֶת 
בְּהִתְרוֹפְפוּת הַחִינּוּךְ שֶׁמְּקַבֵּל הַדּוֹר הַצָּעִיר.
 
הָרַב שִׁמְשׁוֹן פִינְקוֹס מֵאוֹפָקִים קוֹבֵעַ בְּאֶחָד מִמַּאֲמָרָיו: "הַמַּחְשֵׁב הוּא שִׁילּוּב שֶׁל הַטָּמֵא וְהַטָּהוֹר יַחְדָּיו.
בְּאוֹתוֹ מַכְשִׁיר, בְּאוֹתָם כַּפְתּוֹרִים, שַׁבְרִיר שְׁנִייָּה בֵּין טָמֵא לְטָהוֹר...
בַּיִת הַמְּחוּבָּר לָאִינְטֶרְנֵט נֶהֱפַךְ לִרְשׁוּת הָרַבִּים".

לְעוּמָּתוֹ, בְּמַאֲמָר שֶׁהוּזְכַּר קוֹדֶם, מְחַדֵּד הָרַב זִילְבֵּר אֶת הָאַבְחָנָה כִּי הַשִּׁימּוּשׁ בְּמוּצְרֵי פְּנַאי בְּעָיָיתִיִּים מְשַׁקֵּף הֲסָרַת אַחְרָיוּת מִצַּד הַהוֹרִים, שֶׁמְּחַפְּשִׂים "לְהַעֲסִיק אֶת הַיְּלָדִים" בְּכָל מְחִיר.
"יֵשׁ לִי הַרְגָּשָׁה קָשָׁה" הוּא אוֹמֵר, "שֶׁבְּעָיַית הַמַּחְשְׁבִים הִיא הָעוֹנֶשׁ שֶׁקִּיבַּלְנוּ עַל הַהַזְנָחָה שֶׁהִזְנַחְנוּ אֶת חִינּוּךְ הַבָּנִים וְהַבָּנוֹת".
 
הָ"אִיּוּם" הָאַקְטוּאָלִי הֵם הַמַּכְשִׁירִים הַסֵּלוֹלָרִיִּים מֵהַדּוֹרוֹת הַחֲדָשִׁים, שֶׁנִּתְפָּסִים כְּעוֹד "דֶּלֶת אֲחוֹרִית" לְאִינְטֶרְנֵט, תְּכָנִים לֹא מְפוּקָּחִים, מְשַׂחֲקִים, וְגַם SMS, שֶׁמִּתְגַּלָּה כְּאֶמְצָעֵי תִּקְשׁוֹרֶת נוֹחַ לִבְנֵי נוֹעַר חֲרֵדִיִּים שֶׁמְּקַיְּימִים קְשָׁרִים מֵהַסּוּג שֶׁהוֹרֵיהֶם לֹא הָיוּ אוֹהֲבִים.
 
כַּאֲשֶׁר מְתַרְגְּמִים אֶת הַטִּיעוּנִים הַפֶּדָגוֹגִיִּים לְשָׂפָה "חִילּוֹנִית" יוֹתֵר, אֶפְשָׁר לְבוֹדֵד אֶת הַטִּיעוּנִים הַבָּאִים נֶגֶד מִשְׂחֲקֵי הַמַּחְשֵׁב וְהָאִינְטֶרְנֵט: 
 
א. הֵם מְשַׁעְבְּדִים אֶת הַיֶּלֶד לְבִילּוּי מְמוּשָּׁךְ מוּל הַמָּסָךְ, אוּלַי אֲפִילּוּ מְמַכְּרִים.
ב. הֵם חוֹשְׂפִים אוֹתוֹ לְאַלִּימוּת, לִתְכָנִים, שָׂפָה וְהִתְנַהֲגוּת שֶׁהוּא עָלוּל לְאַמֵּץ.
ג. הֵם פּוֹגְעִים בִּתְפִיסַת הַמְּצִיאוּת שֶׁלּוֹ, מַעֲלִים אֶת סַף הַגֵּירוּי, גּוֹרְמִים מֶתַח - לָכֵן, הֵם יוֹצְרִים אֵצֶל הַיֶּלֶד הַפְרָעוֹת קֶשֶׁב וּקְשָׁיֵי רִיכּוּז.
אַחֲרֵי הַחֲשִׂיפָה לְגֵירוּיִים הַחֲזָקִים בְּמִשְׂחֲקֵי הַמַּחְשֵׁב, הוּא יִתְקַשֶּׁה לִקְרוֹא סֵפֶר אוֹ לְהַקְשִׁיב לַמּוֹרֶה.

מַעֲשִׂית, הַמַּחְשֵׁב הָאִישִׁי הִגִּיעַ כְּבָר לְרוֹב הַבָּתִּים הַחֲרֵדִיִּים, וּבְחֶלְקָם הַגָּדוֹל מִשְׁתַּמְּשִׁים גַּם בְּתַקְלִיטוֹרִים.

בִּבְנֵי-בְּרַק וּבִירוּשָׁלַיִם נִמְכָּרִים כַּיּוֹם כּוֹתָרִים "בְּדוּקִים", שֶׁל מִשְׂחֲקֵי מַחְשֵׁב וּסְרָטִים נְקִיִּים מֵחֲשָׁשׁ לִתְכָנִים לֹא הוֹלְמִים (כּוֹלֵל הֲפָקוֹת מָקוֹר עֲלִילָתִיּוֹת).
רוֹב הָרַבָּנִים קוֹרְאִים לְהַחֲרִים גַּם אוֹתָם, אֲבָל לֹא כָּל הַצִּיבּוּר מְשַׁתֵּף פְּעוּלָּה.
 
הָאִינְטֶרְנֶט עֲדַיִין אֵינוֹ נָפוֹץ בַּבָּתִּים, וּבְחֶלְקָם הוּא מְשַׁמֵּשׁ לְדוֹאַר אֵלֶקְטְרוֹנִי בִּלְבַד, אֲבָל בַּאֲחֵרִים נוֹהֲגִים גַּם לִגְלוֹשׁ - לְלֹא הַגְבָּלָה, אוֹ בְּעֶזְרַת תּוֹכְנוֹת Parental Control מֵהַסּוּג שֶׁכָּל סַפָּקֵי הָאִינְטֶרְנֶט מַצִּיעִים הַיּוֹם לְדָתִיִּים, לַחֲרֵדִים וְלִסְתָם הוֹרִים מוּדְאָגִים.

ב', 43, טֶכְנַאי מַחְשְׁבִים יְרֵא שָׁמַיִים שֶׁעוֹבֵד עִם הַמִּגְזָר הַחֲרֵדִי הַיְּרוּשַׁלְמִי, אוֹמֵר שֶׁהַשִּׁימּוּשׁ בָּאִינְטֶרְנֵט הוּא בִּבְחִינַת מִפְלָט אַחֲרוֹן "נָדִיר לִרְאוֹת הוֹרִים חֲרֵדִים שֶׁמְּאַפְשְׁרִים לְיַלְדֵיהֶם לְהִשְׁתַּמֵּשׁ בָּאִינְטֶרְנֵט, וְגַם אָז בְּדֶרֶךְ-כְּלָל מְדוּבָּר בִּילָדִים שֶׁנֶּחֱשָׁבִים 'בְּעָיָיתִיִּים', וְזוֹ דֶּרֶךְ יְעִילָה לְהַשְׁאִיר אוֹתָם בַּבַּיִת שֶׁבּוֹ הֵם מַרְגִּישִׁים שֶׁיִּהְיוּ בְּטוּחִים יוֹתֵר.
כַּמּוּבָן שְׁמִי שֶׁמַּתְקִין אִינְטֶרְנֵט לְעוֹלָם לֹא יוֹדֶה בָּזֶה".
 
"לְעוּמַּת זֹאת, הַרְבֵּה יוֹתֵר הוֹרִים מְבַקְּשִׁים לְהַתְקִין מִשְׂחֲקֵי מַחְשֵׁב.
גַּם אָז, זֶה בְּדֶרֶךְ-כְּלָל בִּגְלַל שֶׁהֵם טְרוּדִים מְאֹד, קָשֶׁה לָהֶם לְטַפֵּל בַּיְּלָדִים, וְהֵם מְחַפְּשִׂים תַּעֲסוּקָה בִּשְׁבִילָם.
אֲנִי מַתְקִין לָהֶם מִשְׂחָקִים שֶׁנֶּחֱשָׁבִים 'פָּחוֹת מַזִּיקִים': מִשְׂחֲקֵי מַחְשָׁבָה, טֶטְרִיס, קְלָפִים".
 
בְּמִקְרִים רַבִּים הוֹרִים לִבְנֵי נוֹעַר חֲרֵדִים מוּכָנִים לְהַעֲלִים עַיִן מֵהַשִּׁימּוּשׁ שֶׁל יַלְדֵיהֶם בָּאִינְטֶרְנֵט בַּבַּיִת, וּבִלְבַד שֶׁלֹּא יַעֲשׂוּ אֶת זֶה בַּחוּץ.
זֹאת, יֵשׁ לָדַעַת, מִשּׁוּם שֶׁבְּשׁוּלֵי הָאֲזוֹרִים הַחֲרֵדִיִּים בִּירוּשָׁלַיִים וּבִבְנֵי-בָּרָק, יֵשׁ הַיּוֹם עִסְקֵי קָפֶה-אִינְטֶרְנֵט, שֶׁ"נוֹעַר הַשּׁוּלַיִים" הַחֲרֵדִי פּוֹקֵד אוֹתָם תְּכוּפוֹת.

הַחֲשָׁשׁ שֶׁל הַרְבֵּה הוֹרִים לִבְנֵי נוֹעַר חֲרֵדִים הוּא לֹא מֵהִתְפַּקְּרוּת שֶׁל יַלְדֵיהֶם דַּוְוקָא, אֶלָּא - כְּמוֹ אֵצֶל הַרְבֵּה מִשְׁפָּחוֹת חִילּוֹנִיּוֹת - "שֶׁיִּתְחַתְּנוּ רַע".
שִׁיטַת הַשִּׁידּוּךְ הַיְּשָׁנָה, שֶׁבָּהּ בְּנֵי הַזּוּג נִפְגְּשׁוּ לָרִאשׁוֹנָה בְּיוֹם נִישּׂוּאֵיהֶם, הִיא כְּבָר תּוֹפָעָה נְדִירָה.
הַיּוֹם מְקוּבָּל בְּהַרְבֵּה חוּגִים חֲרֵדִיִּים לְהַכִּיר וַאֲפִילּוּ "לָצֵאת" קוֹדֶם, לַמְרוֹת שֶׁעֲדַיִין רְחוֹקָה הַדֶּרֶךְ לַתַּרְבּוּת הפו"פ הַחִילּוֹנִית.

לִפְנֵי כְּעָשׂוֹר, סְעָרָה בְּנֵי-בְּרַק כְּשֶׁפּוּרְסַם שֶׁאַחַת הַפִּיצֵרִיּוֹת בָּעִיר הֶעֱמִידָה שׁוּלְחָנוֹת וְכִיסְאוֹת לְשִׁימּוּשׁ הַלָּקוֹחוֹת, וְהָפְכָה מְקוֹם מִפְגָּשׁ לִצְעִירִים וּצְעִירוֹת חֲרֵדִים.
סָפֵק אִם סִיפּוּר כְּזֶה הָיָה זוֹכֶה לְמִידָה דּוֹמָה שֶׁל עִנְיָין הַיּוֹם, אֲבָל גַּם הַיּוֹם קֶשֶׁר שֶׁמְּבוּסֶּסֶת עַל מִפְגָּשׁ מִקְרִי בְּמָקוֹם צִיבּוּרִי נֶחֱשָׁב בְּעָיָיתִי.
בְּחוּגִים חֲרֵדִיִּים מְסוּיָּימִים יַגְדִּירוּ הֶיכֵּרוּת כְּזוֹ "לֹא מְכוּבֶּדֶת", בַּאֲחֵרִים יְכַנּוּ אוֹתָהּ "פְּרִיצוּת".
 
הַהוֹרִים הַחֲרֵדִים יוֹדְעִים כְּבָר מָה שֶׁבֶּעָבָר הִשְׁתַּדְּלוּ לְהַסְתִּיר - שֶׁבְּשׁוּלֵי הַמִּגְזָר יֶשְׁנָם צְעִירִים חֲרֵדִים שֶׁמְּבַלִּים בִּמְקוֹמוֹת בִּילּוּי חִילּוֹנִיִּים, צוֹרְכִים אַלְכּוֹהוֹל, סַמִּים קַלִּים, פּוֹרְנוֹגְרַפְיָה.
לָכֵן כְּשֶׁהַבֵּן אוֹ הַבַּת מַכִּירִים בֶּן אוֹ בַּת זוּג פּוֹטֶנְצְיָאלִיִּים, הֵם מַעֲדִיפִים לִהְיוֹת הַיּוֹזְמִים אוֹ לְפָחוֹת מְעוֹרָבִים.
 
מֵהַבְּחִינָה הַזּוֹ הֶיכֵּרוּיוֹת בָּאִינְטֶרְנֵט הֵן מְגוּנּוֹת בִּמְיוּחָד, כִּי קְצָת קָשֶׁה לְפַשְׁפֵּשׁ בְּצִיצִיּוֹתָיו שֶׁל מִי שֶׁמַּכִּירִים בָּרֶשֶׁת.
אֲבָל גַּם הָעִיסּוּק שֶׁל הַבֵּן אוֹ הַבַּת בְּבִילּוּי שֶׁנֶּחֱשָׁב "חִילּוֹנִי" עָלוּל לָדַעַת הַרְבֵּה הוֹרִים "לְהוֹצִיא לָהֶם שֵׁם רַע".
 
עֲדַיִין, אֶפְשָׁר לִפְגּוֹשׁ לֹא מְעַט צְעִירִים חֲרֵדִים בָּאִינְטֶרְנֵט.
חֶלְקָם גּוֹלְשִׁים לְלֹא יְדִיעַת הַהוֹרִים וַאֲחֵרִים אוּלַי בִּידִיעָתָם אֲבָל בְּוַודַּאי לֹא בְּעִידוּדָם.
בָּאִינְטֶרְנֵט הַיִּשְׂרְאֵלִי יֶשְׁנָם כִּתְרֵיסָר פוֹרוּמִים שֶׁל חֲרֵדִים, בֵּינֵיהֶם בּוֹלְטִים פוֹרוּם "חֲרֵדִים" בְּתַפּוּז, וּבִמְיוּחָד "חַדְרֵי חֲרֵדִים" שֶׁל הַייְדְפַּארְק.
 
חֵלֶק מֵאֵלֶּה שֶׁפּוֹקְדִים אוֹתָם, הֵם חֲרֵדִים מְבוּגָּרִים כְּמוֹ הָרַב מ' שֶׁהִזְכַּרְנוּ קוֹדֶם, שֶׁקִּיבֵּל הַיֶּתֶר מְיוּחָד מֵרַב גָּדוֹל לְשׂוֹחֵחַ בְּפוֹרוּמִים כְּדֵי "לְקָרֵב לְבָבוֹת, וּכְדֵי לַעֲזוֹר לִצְעִירִים חֲרֵדִים שֶׁיֵּשׁ לָהֶם שְׁאֵלוֹת".
בְּהַרְבֵּה מִקְרִים אֲחֵרִים מְדוּבָּר בִּצְעִירִים שֶׁגּוֹלְשִׁים לְלֹא הַיֶּתֶר כָּזֶה.
חֶלְקָם בָּאִים מִקְּהִילּוֹת חֲרֵדִיּוֹת פָּחוֹת אֲדוּקוֹת, נֶחְשְׂפוּ לָאִינְטֶרְנֵט בְּמִסְגֶּרֶת הָעֲבוֹדָה וְ/אוֹ גּוֹלְשִׁים לְלֹא יְדִיעַת הַסְּבִיבָה הַקְּרוֹבָה.

יֵשׁ גַּם מִקְרִים שֶׁל הֶכֵּרוּיוֹת רוֹמַנְטִיּוֹת שֶׁמַּתְחִילוֹת בַּפוֹרוּמִים, לַמְרוֹת שֶׁבָּרֶגַע שֶׁהֵן יוֹצְאוֹת מֵהָרֶשֶׁת הֵן מַמְשִׁיכוֹת "עַל-פִּי הַפְּרוֹטוֹקוֹל", כְּפִי שֶׁמַּגְדִּיר זֹאת ש', 23, גּוֹלֵשׁ קָבוּעַ בְּאֶחָד הַפוֹרוּמִים הָאֲמוּרִים.
 
"תָּבִין", הוּא אוֹמֵר, " אֲנִי, בְּאוֹפֶן אִישִׁי, מַרְגִּישׁ מַסְפִּיק חָזָק כְּדֵי לְהָצִיץ וְלֹא לְהִיפָּגַע יוֹתֵר מִדַּי, וְגַם לְהַצִּיג אֶת הַדֵּעוֹת וְהָאֱמוּנוֹת שֶׁלִּי בְּאוֹתָהּ הִזְדַּמְּנוּת.
אֲבָל אֲנִי לֹא מְזַלְזֵל בְּרַבָּנִים חָס וְחָלִילָה, וַאֲנִי חוֹשֵׁב שֶׁיֵּשׁ הַרְבֵּה בְּעָיוֹת עִם הָאִינְטֶרְנֶט.
בָּרוּר לִי לָמָּה מְפַחֲדִים מִזֶּה - אִם הָיוּ לִי יְלָדִים, גַּם אֲנִי הָיִיתִי מְפַחֵד שֶׁיִּגְלְשׁוּ בָּאִינְטֶרְנֵט".