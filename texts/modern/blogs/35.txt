פּוֹרְנוֹגְרַפְיָה וְדֵמוֹקְרַטְיָה נִרְאִים, לִכְאוֹרָה, נוֹשְׂאִים שֶׁאֵינָם קְשׁוּרִים זֶה בָּזֶה.
בְּעוֹד שֶׁהָאֶחָד מְעוֹרֵר גִּיחוּךְ בַּמִּקְרֶה הַטּוֹב וּתְגוּבוֹת פָּחוֹת נְעִימוֹת בַּמִּקְרֶה הָרַע, הֲרֵי שֶׁעַל חֲשִׁיבוּתוֹ שֶׁל הַנּוֹשֵׂא הַשֵּׁנִי וְעַל תְּרוּמָתוֹ לְהִתְפַּתְּחוּת הַחֶבְרָה הָאֱנוֹשִׁית כִּמְעַט וְאֵין עוֹרְרִין בָּעוֹלָם הַמַּעֲרָבִי.
אַךְ הָאוֹמְנָם אֵין בֵּינֵיהֶם קֶשֶׁר?

מְכִירוֹת שְׁלוֹשֶׁת הַמָּגָזִינִים הַגְּדוֹלִים פְּלֵייְבּוֹי, פֶּנְטְהָאוּז וְהָאסְלֶר הִגִּיעוּ לְיוֹתֵר מִ-9 מִלְיוֹן עוֹתָקִים בְּחוֹדֶשׁ בִּשְׁנַת 1989.
בְּ-1978 עָלוּ קוֹרְאֵי פֶּנְטְהָאוּז וּפְּלֵייְבּוֹי בְּמִסְפָּרָם עַל קוֹרְאֵי הָעִיתּוֹנִים הַנִּמְכָּרִים בְּיוֹתֵר בְּאַרְצוֹת הַבְּרִית, טָייְם וּנְיוּזְוִויק.

לְאוֹרֶךְ הַהִיסְטוֹרְיָה שֶׁל הַדֶּמוֹקְרַטְיָה נִיצֵּחַ תָּמִיד הַוִּויכּוּחַ עַל חוֹפֶשׁ הַבִּיטּוּי וְהָעִיסּוּק, וּבַמָּקוֹם בּוֹ הִתְעוֹרֵר הַוִּויכּוּחַ הַזֶּה הָייְתָה הַפּוֹרְנוֹגְרַפְיָה חֵלֶק מִן הַמַּאֲבָק .

הַדִּיּוּן שֶׁהִתְקַיֵּים בִּמְדִינוֹת וְעָסַק בְּנוֹשֵׂא הַתָּרַת הַפּוֹרְנוֹגְרַפְיָה הוּא בֵּין הַנּוֹשְׂאִים הָרְחָבִים וְהַפְּעִילִים בְּיוֹתֵר בַּתְּחוּם.
הֶחָל מִגְּבוּלוֹת חוֹפֶשׁ הַבִּיטּוּי וְהָעִיסּוּק, הֶמְשֵׁךְ בְּחוֹפֶשׁ הָאֱמוּנָה הַדָּתִית אוֹ, לְחִילּוּפִין, הַהַפְרָדָה בֵּין הַדָּת לַמְּדִינָה, שְׁאֵלוֹת בְּנוֹשֵׂא שִׁוְויוֹן זְכוּיוֹת הַנָּשִׁים וְהַפֵמִינִיזְם, וְעוֹד.

הַפּוֹרְנוֹגְרַפְיָה, אִם כֵּן, לְמַרְבֵּה הַהַפְתָּעָה, קְשׁוּרָה קֶשֶׁר עָמוֹק בַּהֲוָויָיתָהּ שֶׁל הַדֶּמוֹקְרַטְיָה.
כָּל הַדִּיּוּנִים הַלָּלוּ קְשׁוּרִים בְּטַבּוּרָם בְּנוֹשֵׂא הַדֶּמוֹקְרַטְיָה וּמְהַוִּוים חֵלֶק חִיּוּנִי מִכָּל מַעֲרֶכֶת שֶׁכַּזּוֹ.
דֶּמוֹקְרַטְיָה, אִם הִיא חֲפֵצָה לְהַמְשִׁיךְ וּלְהִתְקַיֵּים, מְחַיֶּיבֶת מַתַּן חוֹפֶשׁ בִּיטּוּי נִרְחָב גַּם לִדְבָרִים שֶׁהַקְּהִילָּה עֲשׂוּיָה לֹא לֶאֱהוֹב לִרְאוֹת, וּלְאַפְשֵׁר לַחֲבֵרֶיהָ לַעֲסוֹק בַּמִּקְצוֹעוֹת אוֹתָם בָּחֲרוּ לְעַצְמָם.
הַפּוֹרְנוֹגְרַפְיָה נוֹגַעַת גַּם בְּנוֹשְׂאֵי מִגְדָּר, מוּסָר שֶׁל הַמְּדִינָה, פֶּשַׁע, חוּקָּה וִיחָסִים בֵּין הַמִּינִים, אוּלָם כָּל אֵלֶּה יוּכְלוּ לְהִתְבַּצֵּעַ רַק לְאַחַר דִּיּוּן אֲמִיתִּי בֵּין הַמְּדִינָה לְבֵין עַצְמָהּ בְּנוֹשֵׂא הַגְּבוּלוֹת אוֹתָם הִיא מַצִּיבָה לְעָצְמָה.

הַמַּאֲמָר יִבְחַן אֶת הַשְּׁאֵלוֹת הַלָּלוּ, אֶת הַקֶּשֶׁר שֶׁבֵּין הַפּוֹרְנוֹגְרַפְיָה לְבֵין הַדֶּמוֹקְרַטְיָה.
דֶּרֶךְ הַגְדָּרַת הַמּוּשָּׂג וְגִלְגּוּלָיו הַהִיסְטוֹרִיִּים וְהַתַּרְבּוּתִיִּים, בְּחִינַת מִתְנַגְּדָיו הָעִיקָּרִיִּים - הַפֵמִינִיזְם וּנְצִיגֵי הַצִּיבּוּר הַדָּתִי.
דַּעְתּוֹ הָאִישִׁית שֶׁל כּוֹתֵב הַמַּאֲמָר תּוּצַּג רַק עִם סִיּוּמוֹ, בּוֹ אַבִּיעַ אַף אֲנִי אֶת דַּעְתִּי בַּנּוֹשֵׂא וּבַוִּויכּוּחַ אוֹדוֹתָיו הַמִּתְקַיֵּים בְּיִשְׂרָאֵל.

פּוֹרְנוֹגְרַפְיָה מַהִי?
לִפְנֵי שֶׁנִּיתָּן יִהְיֶה בִּכְלָל לְדַבֵּר עַל הַפּוֹרְנוֹגְרַפְיָה וְעַל מַעֲרֶכֶת יְחָסֶיהָ עִם הַדֶּמוֹקְרַטְיָה יֵשׁ תְּחִילָּה לְהַסְבִּיר אֶת הַמּוּשָּׂג.
שֶׁכֵּן, מִסְתַּבֵּר כִּי לַפּוֹרְנוֹגְרַפְיָה הַגְדָּרוֹת רַבּוֹת וּפָנִים שׁוֹנוֹת וְכִמְעַט שֶׁמֵּעוֹלָם לֹא הוּגְדְּרָה טֶרֶם הֵחֵל הַמֵּאָה הָעֶשְׂרִים .
רַק הַדִּיּוּן הַמִּתְקַיֵּים בְּבָגָ"ץ הַיִּשְׂרְאֵלִי בַּעֲתִירָתָהּ שֶׁל חֶבְרַת פְּלֶיי.טִי.וִי מֵעִיד עַל חוֹסֶר הַיְּכוֹלֶת לְהַגְדִּיר אֶת הַפּוֹרְנוֹגְרַפְיָה.
הַחֶבְרָה טוֹעֶנֶת שֶׁאֵינָהּ כְּפוּפָה לַחוֹק הָאוֹסֵר שִׁידּוּרֵי פּוֹרְנוֹגְרַפְיָה, שֶׁכֵּן הִיא מְשַׁדֶּרֶת אֵרוֹטִיקָה.
הַאִם קַיָּים הֶבְדֵּל, לְפִיכָךְ, בֵּין פּוֹרְנוֹגְרַפְיָה לְאֵרוֹטִיקָה, וְאִם כֵּן, מַהוּ? אוֹ שֶׁמָּא אֵלֶּה צְדָדִים שׁוֹנִים לְאוֹתוֹ הַמַּטְבֵּעַ? אוּלָם לִפְנֵי כֵן, כַּמָּה עוֹבְדוֹת מִסְפָּרִיּוֹת הַנּוֹגְעוֹת לְפּוֹרְנוֹגְרַפְיָה :

1.
עֲנַף הַפּוֹרְנוֹגְרַפְיָה "מְגַלְגֵּל" 8 מִילְיַארְד דּוֹלָר בְּשָׁנָה בְּאַרְצוֹת הַבְּרִית, מָה שֶׁהוֹפֵךְ אוֹתוֹ לְאֶחָד מֵעַנְפֵי הַפֶּשַׁע הַגְּדוֹלִים בְּיוֹתֵר, בְּשׂוֹרָה אַחַת עִם פְּשִׁיעָה הַקְּשׁוּרָה בְּסַמִּים וּפְשָׁעִים הַקְּשׁוּרִים בְּבַעֲלֵי חַיִּים.

2.
3 מִילְיַארְד דּוֹלָר מֵהַסְּכוּם הַנָּ"ל מוּפְנִים לִתְחוּם סִרְטֵי הַוִּוידֵאוֹ לִמְבוּגָּרִים בִּלְבַד.

3.
מְכִירוֹת שְׁלוֹשֶׁת הַמָּגָזִינִים הַגְּדוֹלִים פְּלֵייְבּוֹי, פֶּנְטְהָאוּז וְהָאסְלֶר הִגִּיעוּ לְיוֹתֵר מִ-9 מִלְיוֹן עוֹתָקִים בְּחוֹדֶשׁ בִּשְׁנַת 1989.

4.
פֵּירוּשׁ הַמִּילָּה פּוֹרְנוֹגְרַפְיָה הִיא 'תֵּאוּר זְנוּת' בִּיוָונִית עַתִּיקָה, לְהַבְדִּיל מֵאֵרוֹטִיקָה שֶׁפֵּרוּשָׁהּ אַהֲבָה.

5.
מִסְפַּר הָאֲתָרִים הָרַב בְּיוֹתֵר הָעוֹלִים בְּחִיפּוּשׂ אוֹדוֹת נוֹשֵׂא אֶחָד בְּרֶשֶׁת הָאִינְטֶרְנֵט הוּא פּוֹרְנוֹגְרַפְיָה וּמִין.

6.
תַּעֲשִׂיַּית הַפּוֹרְנוֹגְרַפְיָה בְּאַרְצוֹת הַבְּרִית מוֹנָה 165,000 עוֹבְדִים, לֹא כּוֹלֵל הַשַּׂחְקָנִים וְהַשַּׂחְקָנִיּוֹת.

7.
בְּ-1978 עָלוּ קוֹרְאֵי פֶּנְטְהָאוּז וּפְלֵייְבּוֹי בְּמִסְפָּרָם עַל קוֹרְאֵי הָעִיתּוֹנִים הַנִּמְכָּרִים בְּיוֹתֵר בְּאַרְצוֹת הַבְּרִית, טָייְם וּנְיוּזְוִויק.

מַהִי, אִם כֵּן, פּוֹרְנוֹגְרַפְיָה, וְאֵיךְ מַבְדִּילִים בֵּינָהּ לְבֵין אֵרוֹטִיקָה, אִם בִּכְלָל? לְמַרְבֵּה הַהַפְתָּעָה, פּוֹרְנוֹגְרַפְיָה לֹא הוּגְדְּרָה מֵעוֹלָם, כָּאָמוּר, שֶׁכֵּן זוֹ הִתְקַיְּימָה תָּמִיד בְּהֶסְתֵּר, בַּמַּחְתֶּרֶת, וְרַק צוֹרְכָם שֶׁל נְצִיגֵי הַחוֹק בַּמֵּאָה הָעֶשְׂרִים לָדַעַת מַהוּ אוֹתוֹ הַדָּבָר שֶׁעֲלֵיהֶם לְחַפֵּשׂ הֵבִיאָה אֶת הַמִּמְסָד לְנַסּוֹת וּלְהַגְדִּיר מַהִי פּוֹרְנוֹגְרַפְיָה.

גַּם כָּאן הָייְתָה הַדֶּרֶךְ אֲרוּכָּה.
מֵאַחַר וְהַמִּין, הָאֵרוֹטִיקָה וְהַפּוֹרְנוֹגְרַפְיָה שְׁלוּבִים זֶה בָּזֶה, הַהֶבְדֵּלִים בֵּינֵיהֶם נִרְאִים דַּקִּים וְהַטִּשְׁטוּשׁ גָּדוֹל.
אִישׁ מֵאִיתָּנוּ אֵינוֹ רוֹאֶה יְצִירוֹת אָמָּנוּת בְּנוֹת מֵאוֹת שָׁנִים בָּהֶן מְצוּיָּירוֹת נָשִׁים עֵירוּמּוֹת מִתְּקוּפַת הָרֵנֵסַנְס כְּפּוֹרְנוֹגְרַפְיָה, וְגַם סִפְרֵיהֶם שֶׁל מַדְרִיכֵי מִין לְמִינֵיהֶם אֵינָם נִתְפָּסִים כְּחוֹמֶר פּוֹרְנוֹגְרָפִי.
מַהִי, אִם כֵּן, פּוֹרְנוֹגְרַפְיָה?

אִישׁ מֵאִיתָּנוּ אֵינוֹ רוֹאֶה יְצִירוֹת אָמָּנוּת בְּנוֹת מֵאוֹת שָׁנִים בָּהֶן מְצוּיָּירוֹת נָשִׁים עֵירוּמּוֹת מִתְּקוּפַת הָרֵנֵסַנְס כְּפּוֹרְנוֹגְרַפְיָה, וְגַם סִפְרֵיהֶם שֶׁל מַדְרִיכֵי מִין לְמִינֵיהֶם אֵינָם נִתְפָּסִים כְּחוֹמֶר פּוֹרְנוֹגְרָפִי.
מַהִי, אִם כֵּן, פּוֹרְנוֹגְרַפְיָה?

שׁוֹפֵט בֵּית הַמִּשְׁפָּט הָאָמֵרִיקָנִי הִגְדִּיר פּוֹרְנוֹגְרַפְיָה כ-"אֲנִי לֹא יוֹדֵעַ מָה זֶה אַךְ כְּשֶׁאֶרְאֶה אוֹתָהּ אֲנִי אֵדַע מַהִי".
זוֹהִי, כַּמּוּבָן, אֵינָהּ הַגְדָּרָה בָּרַת יִישּׂוּם לְצוֹרֶךְ מַאֲמָר זֶה.
בִּתְחִילַּת שְׁנוֹת הַ- 60 בִּלְבְּלוּ, אָכֵן, רוֹב הַכּוֹתְבִים, בֵּין הַמּוּשָּׂגִים אֵרוֹטִיקָה, פּוֹרְנוֹגְרַפְיָה וּמִינִיּוּת.
בֵּין הָרִאשׁוֹנִים שֶׁנִּיסָּה לַעֲשׂוֹת סֵדֶר בַּמּוּשָּׂגִים הַשּׁוֹנִים הָיָה מוֹרְס פֶּקְהָאם, שֶׁהִגְדִּיר פּוֹרְנוֹגְרַפְיָה כ-"הַצָּגַת אֵיבְרֵי מִין אֱנוֹשִׁיִּים, בְּאוֹפֶן מִילּוּלִי אוֹ חָזוּתִי, בְּמַצָּב שֶׁל גֵּירוּי"
אוּלָם הַגְדָּרָה זוֹ חֲסֵרָה בְּמִקְצָת, וְאֵינָהּ מְסַיַּיעַת לַמְּחוֹקֵק לִתְפּוֹס אֶת הַפּוֹרְנוֹגְרַפְיָה.
הִיא רְחָבָה מִדַּי וּמַשְׁאִירָה מָקוֹם לִדְבָרִים רַבִּים מִדַּי לְהִיכָּלֵל בְּתוֹכָהּ.
הַגְדָּרָה זוֹ תַּכְנִיס גַּם סִפְרִי הַדְרָכָה מִינִית לְקָטֵגוֹרְיַית הַפּוֹרְנוֹגְרַפְיָה, שֶׁלֹּא לְדַבֵּר עַל יְצִירוֹת אָמָּנוּת יְשָׁנוֹת וַחֲדָשׁוֹת.
הַבְּעָיָה בַּהַגְדָּרָה, אִם כֵּן, אֵינָהּ ב-"מָה מַרְאִים" (מָה שֶׁמֵּשִׁיב אוֹתָנוּ לְאוֹתָהּ הַגְדָּרָה שֶׁל פֶּקְהָאם), אֶלָּא הֶקְשֵׁר הַמַּרְאֶה.

פּוֹרְנוֹגְרַפְיָה הִיא יוֹתֵר מֵהָאֵיבָרִים הַמּוּצָּגִים אוֹ הַמִּין הַבּוֹטֶה, הַגּוֹרֵם לְחֶלְקֵינוּ הַרְגָּשָׁה לֹא נְעִימָה.
פּוֹרְנוֹגְרַפְיָה מְאוּפְיֶינֶת בִּכְלָלִים מְסוּיָּמִים, אֶחָד מֵהֶם הוּא חוֹסֶר אֱמֶת בְּמוּבָנִים מְסוּיָּמִים.
בְּפוֹרְנוֹגְרַפְיָה מְבוּצָּע הַמִּין לְלֹא הִגָּיוֹן בְּסֵדֶר הַפְּעוּלּוֹת הַמִּינִי, לְלֹא מַעְגַּל הַגֵּירוּי בַּמִּישׁוֹר הָאֵרוֹטִי הַמּוֹבִיל לְמַגָּע הַמִּינִי עַצְמוֹ וּלְבַסּוֹף אֶל סִיּוּמוֹ.
בְּפוֹרְנוֹגְרַפְיָה כָּל הַפְּעוּלּוֹת הַלָּלוּ מִשְׁתַּבְּשׁוֹת תּוֹךְ שִׁינּוּי הַהַתְחָלָה וְהַתְּנוּחוֹת, שׁוּתָּפִים וְהַפְּתָחִים בָּהֶם נִכְנָסִים הַמִּשְׁתַּתְּפִים.
בְּכָךְ מְעוּוֶּתֶת הַפּוֹרְנוֹגְרַפְיָה אֶת הַחַיִּים הָאֲמִיתִּיִּים תּוֹךְ כְּדֵי שֶׁהִיא מִתְיַימֶּרֶת לְהַרְאוֹת אוֹתָם.

עִיוּוּת נוֹסָף שֶׁל הַפּוֹרְנוֹגְרַפְיָה הוּא בְּשִׁינּוּי הַזְּמַן וְהַמֶּרְחָב הַמְּשַׁמְּשִׁים כְּרֶקַע חֲסַר חֲשִׁיבוּת.
הַשַּׂחְקָנִים וְהַמִּשְׁתַּתְּפִים אֵינָם מְגִיבִים לַסְּבִיבָה בָּהּ הֵם נִמְצָאִים.
הַמִּין בֵּינֵיהֶם פָּשׁוּט קוֹרֶה, לְלֹא בְּעָיוֹת אֲרוּכּוֹת טְוָוח וּלְלֹא הִגָּיוֹן.
יְתֵירָה מִזֹּאת, הַמַּרְכִּיבִים הַפְּסִיכוֹלוֹגִיִּים וְהַחֶבְרָתִיִּים הַקְּשׁוּרִים בַּמִּינִיּוּת פָּשׁוּט אֵינָם קַיָּימִים בְּפוֹרְנוֹגְרַפְיָה.
כָּל טִקְסֵי הַמִּינִיּוּת הָאֱנוֹשִׁית פָּשׁוּט אֵינָם קַיָּימִים: הַחִיזּוּר, הַפִּיתּוּי וְהַסֵּירוּב פָּשׁוּט אֵינָם קַיָּימִים.
הַפְּעוּלּוֹת נַעֲשׂוֹת גַּם לְלֹא הִתְחַשְּׁבוּת בְּהִיגְיֵינָה אוֹ בְּאֶמְצְעֵי הַמְּנִיעָה, בָּהֶם לֹא עוֹשִׂים הַמִּשְׁתַּתְּפִים כָּל שִׁימּוּשׁ.
הַפּוֹרְנוֹגְרַפְיָה הִיא, אִם כֵּן, לֹא רַק הַפְּעוּלּוֹת הַמִּינִיּוֹת עַצְמָן אֶלָּא אַף הַהֶקְשֵׁר בּוֹ הֵן נַעֲשׂוֹת, אוֹ לְיֶתֶר דִּיּוּק חוֹסֶר הַהֶקְשֵׁר בּוֹ נַעֲשׂוֹת פְּעוּלּוֹת אֵלּוּ.
מָה יֵשׁ, אִם כֵּן, בַּפּוֹרְנוֹגְרַפְיָה, וּמָה מְיַיחֵד אוֹתָהּ מִתְּחוּמִים אֲחֵרִים? הַפּוֹרְנוֹגְרַפְיָה הִיא תִּיעוּד פְּעוּלּוֹת מִינִיּוֹת בְּצוּרָה אַקְרָאִית, דְּחוּסָה וּכְאוּטִית, בָּהֶן לוֹקְחִים חֵלֶק מִשְׁתַּתְּפִים רַבִּים כְּכָל שֶׁיִּהְיוּ, הַמְּתַעֲדוֹת חֲדִירָה לְמַרְבִּית הַפְּתָחִים בַּגּוּף הָאֱנוֹשִׁי.
הָעֲלִילָה הִיא מִינִית וְתוּ לֹא, לְלֹא הִתְיַיחֲסוּת לִזְמַן, מָקוֹם אוֹ אֶסְתֵּטִיקָה, כָּל זֹאת עַל חֶשְׁבּוֹן הַדְגָּשַׁת תְּכָנִים אֲחֵרִים בָּעֲלִילָה.
הַגְדָּרָה זוֹ מְבוּסֶּסֶת עַל הַגְדָּרָתָהּ שֶׁל בִּיאַטְרִיס פָאוּסְט, בָּהּ אֶעֱשֶׂה שִׁימּוּשׁ לְאוֹרֶךְ הָעֲבוֹדָה כְּהַגְדָּרָה לְפּוֹרְנוֹגְרַפְיָה.
הַהִיסְטוֹרְיָה שֶׁל הַפּוֹרְנוֹגְרַפְיָה

לַפּוֹרְנוֹגְרַפְיָה, מִסְתַּבֵּר, הִיסְטוֹרְיָה אֲרוּכָּה כִּמְעַט כְּמוֹ זוֹ שֶׁל הַמִּין הָאֱנוֹשִׁי.
הַמִּינִיּוּת הָאֱנוֹשִׁית תּוֹעֲדָה תָּמִיד לְאוֹרֶךְ הַהִיסְטוֹרְיָה, הֵחֵל מִתְּמוּנוֹת הָעֵירוֹם עַל הַכַּדִּים בְּיָוָון וּבְרוֹמָא, שָׁם תּוֹעֲדוּ גְּבָרִים וְנָשִׁים עֵירוּמִּים כְּבִיטּוּי לְיוֹפִי וְהַעֲרָצָה.

עִם תְּחִילָּתָהּ שֶׁל הַנַּצְרוּת וַעֲלִיָּיתָהּ לְכוֹחַ, עִם נְפִילַת הָאִימְפֶּרְיָה הָרוֹמָאִית, הֵחֵלָּה הַהִתְיַיחֲסוּת לְמִין וּלְמִינִּיּוֹת מִשְׁתַּנָּה.
הַמִּין נִתְפַּס כָּעֵת כִּמְקוֹר הַחֵטְא, הַגּוֹרֵם שֶׁהֵבִיא לְגֵירוּשׁוֹ שֶׁל הָאָדָם הָרִאשׁוֹן מֵגֵן הָעֵדֶן.
תְּפִיסָה מוּסָרִית זוֹ בָּאָה לְשַׁמֵּשׁ חֲלוּפָה לַמּוּסָר הָרוֹמָאִי הַמְּשׁוּחְרָר.
לְמַעֲשֶׂה, עִם הַשִּׁינּוּי בִּתְפִיסַת הָאָדָם, שֶׁהָפַךְ מִיְּצוּר טוֹב לְחוֹטֵא פּוֹטֶנְצְיָאלִי, הִשְׁתַּנְּתָה הַגִּישָׁה לְמִין וְזֶה הָפַךְ לְדָבָר מְתוֹעָב.
בִּכְתָבָיו שֶׁל אוֹגוּסְטִינוּס הַקָּדוֹשׁ הַהִתְיַיחֲסוּת לַמִּין וְלָאִישָּׁה הִיא שְׁלִילִית בְּיוֹתֵר.
אוֹגוּסְטִינוּס מְחַלֵּק אֶת בְּנֵי הָאָדָם לִשְׁנַיִים - מִיעוּט אוֹהֲבֵי הָאֵל וְהָרוֹב הַמַּכְרִיעַ - אוֹהֲבֵי הַבָּשָׂר.
בְּנֵי הָאָדָם הִינָּם בַּעֲלֵי תַּאֲווֹת בִּלְתִּי נִשְׁלָטוֹת, בְּעִיקָּר בְּכָל הַנּוֹגֵעַ לְמִין.
עַל כֵּן מְנַסֶּה הַנַּצְרוּת בִּימֵי הַבֵּינַיִים לִמְחוֹק אֶת הַמִּינִיּוֹת, פְּשׁוּטוֹ כְּמַשְׁמָעוֹ.
הַמִּינִיּוּת תְּשַׁמֵּשׁ לִרְבִיָּיה, וְגַם זֹאת אַךְ וְרַק עַל מְנַת לִמְנוֹעַ הִיכָּחֲדוּת.
כַּאֲשֶׁר הַמִּינִיּוּת הָפְכָה לְלֹא חוּקִּית, הֵחֵלָּה הַפּוֹרְנוֹגְרַפְיָה מְמַלֵּאת אֶת הֶחָלָל שֶׁנּוֹצַר בְּתַרְשִׁימִים גַּסִּים שֶׁל מִין וְעֵירוֹם, בַּמַּחְתֶּרֶת כִּמְעַט.
לְאוֹרֶךְ כָּל יְמֵי הַבֵּינַיִים נִתְפְּשָׂה הַמִּינִיּוּת כְּחֵטְא, וְהִתְיַיחֲסוּת הַמּוֹסָדוֹת הָייְתָה בְּהֶתְאֵם.

הַיַּחַס לַמִּין לֹא הִשְׁתַּנָּה לְאוֹרֶךְ כָּל תְּקוּפָה זוֹ, עַד תְּקוּפַת הָרֵנֵסַנְס, בָּהּ הוּצַּג גּוּף הָאִישָּׁה כְּבִיטּוּי לְיוֹפִי אֱלוֹהִי בְּצִיּוּרֵיהֶם שֶׁל רַבִּים מִן הָאוֹמָּנִים בְּנֵי הַתְּקוּפָה.
עֵירוֹם וּמִין זָכוּ לְעֶדְנָה נוֹסֶפֶת, עַד יָמֶיהָ שֶׁל הַמַּלְכָּה וִיקְטוֹרְיָה בִּבְרִיטַנְיָה, שֶׁהוֹצִיאָה מִסְפַּר חוּקִּים הָאוֹסְרִים עַל פִּרְסוּמִים מִינִיִּים.
דַּוְוקָא תַּחַת אִיסּוּר זֶה פָּרַח וְעָלָה אֶחָד הָעִיתּוֹנִים הָאֵרוֹטִיִּים בְּיוֹתֵר,"הַפְּנִינָה" the pearl , שֶׁפִּרְסֵם סִיפּוּרִים וְשִׁירִים אֵרוֹטִיִּים רַבִּים בַּמַּחְתֶּרֶת.

הָעֵירוֹם וְהַמִּינִּיּוֹת פּוֹרְצִים מֵחָדָשׁ עִם הַמְּצָאַת הַקּוֹלְנוֹעַ, וּשְׁנָתַיִים לְאַחַר הַמְצָאָתוֹ מִתְפַּשֶּׁטֶת אִישָּׁה לָרִאשׁוֹנָה עַל מָסַכֵּי הַקּוֹלְנוֹעַ בַּסֶּרֶט הַצָּרְפָתִיle bain מִשְּׁנַת 1896.
בִּתְחִילַּת הַמֵּאָה הַ- 20 מַמְשִׁיכָה הַמִּינִיּוּת וְזוֹכֶה לְלֵגִיטִימִיּוֹת עַד אֶמְצַע שְׁנוֹת הַשְּׁלוֹשִׁים, כַּאֲשֶׁר הַוַּועֲדָה הָאָמֵרִיקָאִית לְקוֹלְנוֹעַ מוֹצִיאָה חוּקִּים וְתַקָּנוֹת הַמּוֹנְעִים עֵירוֹם וְהַצָּגַת מִינִיּוֹת עַל פְּנֵי הַמָּסָךְ.
אוּלָם שׁוּב, כַּאֲשֶׁר הַמִּינִיּוּת מוֹצֵאת אֶל מִחוּץ לַחוֹק הִיא מוֹצֵאת דֶּרֶךְ לְהִיכָּנֵס בַּחֲזָרָה, וּבְצוּרוֹת מַפְתִּיעוֹת.
אִילּוּצִים אֵלּוּ הִכְרִיחוּ תַּסְרִיטָאִים רַבִּים לִמְצוֹא רְמִיזוֹת שׁוֹנוֹת לַמִּין, הַיְּדוּעָה בֵּינֵיהֶן הִיא הַמִּשְׁפָּט: "is that a gun in your pocket or are you just happy to see me?".

עִם תְּחִילַּת שְׁנוֹת הַשִּׁישִּׁים מַתְחִילָה הַמַּהְפֵּכָה הַמִּינִית בְּאַרְצוֹת הַבְּרִית.
זוֹ מְבִיאָה אִיתָּהּ אֶת פְּרִיחָתָם שֶׁל יַרְחוֹנִים כְּגוֹן פְּלֵייְבּוֹי, שֶׁרָאָה אוֹר לָרִאשׁוֹנָה בְּ- 1953 וְהָיָה הָרִאשׁוֹן בְּיַרְחוֹנֵי הַגְּבָרִים.
אַחֲרָיו הִגִּיעוּ פֶּנְטְהָאוּז, בְּ- 1969 וְהַאסְלֶר, שֶׁהִסְתַּעֵר עַל הָעוֹלָם בְּ- 1974.
הָאַחֲרוֹן זָכָה לְהַגִּיעַ, בְּשֶׁל תְּכָנָיו, לְבֵית הַמִּשְׁפָּט הָעֶלְיוֹן הָאָמֵרִיקָנִי וְזוּכָּה מִתְּבִיעַת מִתְנַגְּדָיו בְּשֵׁם חוֹפֶשׁ הַבִּיטּוּי וְהָעִיסּוּק.
הַמִּינִיּוּת זוֹכָה בְּקֶרֶב סוֹף כָּל סוֹף, וְכֵן לְהַכָּרָה מִמְסָדִית, לַפְּתִיחוּת וְלַלֵּגִיטִימַצְיָה לָהּ מֵעוֹלָם לֹא זָכְתָה.
פְּרִיצַת הָאִינְטֶרְנֵט בִּשְׁנוֹת הַ- 90 הָפְכָה אֶת הַפּוֹרְנוֹגְרַפְיָה זְמִינָה לְכָל בַּיִת שֶׁלּוֹ מַחְשֵׁב וְקַו טֵלֵפוֹן, וּמִסְפַּר אֲתָרֵי הַפּוֹרְנוֹגְרַפְיָה, כָּאָמוּר, הוּא הָרַב בְּיוֹתֵר בְּרֶשֶׁת הָאִינְטֶרְנֵט.
פּוֹרְנוֹגְרַפְיָה וְהַפֵמִינִיזְם
הַפֵמִינִיזְם הוּא הַצַּד הַמּוּרְכָּב יוֹתֵר בַּדִּיּוּן, שֶׁכֵּן בְּנוֹשֵׂא הַפּוֹרְנוֹגְרַפְיָה הוּא חָלוּק בְּדַעְתּוֹ.
לְצַד הַהִתְנַגְּדוּת הֵעֵזָּה שֶׁיֵּשׁ לַפֵמִינִיזְם לְפוֹרְנוֹגְרַפְיָה, בְּגִין הַהִתְעַלְּלוּת בְּנָשִׁים, חוֹסֶר הַשִּׁוְויוֹן וּתְפִיסַת הָאִישָּׁה כְּאוֹבְּיֶיקְט מִינִי, יֶשְׁנָן פֶמִינִיסְטִיּוֹת הַתּוֹמְכוֹת בִּזְכוּתָהּ שֶׁל הַפּוֹרְנוֹגְרַפְיָה לְהִתְקַיֵּים.

טִיעוּנֵיהֶן שֶׁל הַפֶמִינִיסְטִיּוֹת הַמִּתְנַגְּדוֹת לַפּוֹרְנוֹגְרַפְיָה הֵם רַבִּים וּבְחֵלֶק מֵהַמִּקְרִים נְכוֹנִים.
הַטִּיעוּן הָרִאשׁוֹן נָעוּץ בְּהַשְׁפָּלַת הַנָּשִׁים.
בְּפּוֹרְנוֹגְרַפְיָה מוּצָּגוֹת הַנָּשִׁים עַל פִּי 'חֲזוֹנָם' שֶׁל הַבִּימָאִים הַגְּבָרִים, כְּתַאַוְותָנִיּוֹת פְּתַיּוֹת הַמְּחַפְּשׂוֹת מִין.
בְּעֵינֵי הַפֶמִינִיסְטִיּוֹת בְּהַגְדָּרָתָן אֶת הַפּוֹרְנוֹגְרַפְיָה, הַשְׁפָּלַת הָאִישָּׁה הִיא מַרְכִּיב עִיקָּרִי בָּהּ.
אַנְדְרֵיאָה דְּווֹרְקִין מַגְדִּירָה אֶת הַפּוֹרְנוֹגְרַפְיָה כ-"תֵּיאוּר גְּרָפִי וּמִינֵי שֶׁל הַשְׁפָּלַת נָשִׁים הַכּוֹלֵל בֵּין הַשְּׁאָר אֶת תֵּיאוּרָן כַּחֲפָצִים מִינִיִּים לֹא אֱנוֹשִׁיִּים הַמִּתְעַנְּגוֹת כַּאֲשֶׁר הֵן נֶאֱנָסוֹת, אוֹ כַּחֲפָצִים מִינִיִּים הָעוֹבְרִים הִתְעַלְּלוּת עַל יְדֵי גְּבָרִים, הַכּוֹלְלִים הַחְדָּרוֹת מוּזָרוֹת וְשׁוֹנוֹת שֶׁל חֲפָצִים שׁוֹנִים וּבַעֲלֵי חַיִּים"

הַפּוֹרְנוֹגְרַפְיָה בְּעֵינֵיהֶן נִתְפֶּשֶׂת כְּהֶמְשֵׁךְ הַשִּׁעְבּוּד הַנָּשִׁי בִּידֵי הַגְּבָרִים בְּאוֹפֶן חַדְשָׁנִי.
הַשִּׁעְבּוּד הוּא בֶּן אַרְבָּעָה מַרְכִּיבִים: הִירַרְכְיָה, הִתְיַיחֲסוּת כְּחֵפֶץ, כְּנִיעָה וְאַלִּימוּת.
הַפּוֹרְנוֹגְרַפְיָה מִשְׁתַּמֶּשֶׁת בְּכָל אֶמְצְעֵי הַשִּׁעְבּוּד הַלָּלוּ כְּדֵי לִשְׁמוֹר עַל הַנָּשִׁים בְּמַעֲמָדָן הַלֹּא שָׁוָוה בְּיַחַס לִגְבָרִים, בְּאֶמְצָעוּת הַמִּין.
הִיא יוֹצֶרֶת בְּעֵינֵיהֶן שִׁעְבּוּד נָשִׁי בִּידֵי הַגְּבָרִים בְּכָךְ שֶׁהִיא מַעֲמִידָה אֶת הַנָּשִׁים כִּנְחוּתוֹת לִגְבָרִים וְגוֹרֶמֶת לָהֶן לְהֵירָאוֹת כַּחֲפָצִים הַמְּשׁוּעְבָּדִים לַגֶּבֶר וְלֹא כִּבְנֵי אָדָם שָׁוִוים.

לְאוֹרֶךְ שְׁנוֹתָיו נֶאֱבַק הַפֵמִינִיזְם לְמַעַן שִׁוְויוֹן הַנָּשִׁים, אוּלָם הַנָּשִׁים עוֹדָן נֶאֱנָסוֹת וּמְשַׁמְּשׁוֹת כְּזוֹנוֹת בָּעוֹלָם הַגַּבְרִי, לַמְרוֹת שֶׁהֵן נֶחֱשָׁבוֹת  שָׁווֹת לִגְבָרִים.
לַמְרוֹת הַשִּׁינּוּי בַּחֲקִיקָה וּבַפּוֹלִיטִיקָה, נָשִׁים הֵן עֲדַיִין הַנְּחוּתוֹת בַּחֶבְרָה הַגַּבְרִית.
הַשִּׁוְויוֹן אוֹתוֹ יֵשׁ לִיצוֹר מְעוּוָּת עַל יְדֵי הַפּוֹרְנוֹגְרַפְיָה.
הַפּוֹרְנוֹגְרַפְיָה, בְּעֵינֵיהֶן, פּוֹגַעַת בְּשִׁוְויוֹן הַנָּשִׁים הָעֶרְכִּי וְהַתַּרְבּוּתִי וְכֵן בִּזְכוּתָן לְהַגְדָּרָה עַצְמִית.
הַפּוֹרְנוֹגְרַפְיָה הוֹפֶכֶת אֶת הַנָּשִׁים, בְּעֵינִי הַפֶמִינִיסְטִיּוֹת הַמִּתְנַגְּדוֹת לָהּ, לִנְחוּתוֹת, חֶפְצֵי מִין מְשׁוּעְבָּדִים לְעוֹלָם הַגַּבְרִי, וְעַל כֵּן יֵשׁ לְהִילָּחֵם בָּהּ.
הַפּוֹרְנוֹגְרַפְיָה אֵינָהּ הִתְבַּטְּאוּת שֶׁל חוֹפֶשׁ מִינִי, אֶלָּא נִיצּוּל צִינִי אֶת פְּעִילוּתָן הַמִּינִית שֶׁל נָשִׁים חוֹפְשִׁיּוֹת וַהֲפִיכָתָהּ לִבְזוּיָה וְזוֹלָה
בְּעֵינֵיהֶן הַפּוֹרְנוֹגְרַפְיָה הִיא תַּמְצִית הַתַּעֲמוּלָה הַגַּבְרִית נֶגֶד הַנָּשִׁים.

טִיעוּן נוֹסָף שֶׁיֵּשׁ לְפֶמִינִיסְטִיּוֹת אֵלּוּ הוּא אוֹדוֹת שׁוּק הָעֲבוֹדָה עַצְמוֹ.
בְּמִקְרִים רַבִּים מְתוֹאָרִים תְּנָאֵי עֲבוֹדָה בִּלְתִּי אֱנוֹשִׁיִּים, קִיּוּם יַחֲסֵי מִין מִסְפַּר פְּעָמִים רַב בְּיוֹם עַל מְנַת לְצַלֵּם אֶת הַסֶּרֶט, הַחְדָּרַת אֵיבָרִים גְּדוֹלִים בִּמְיוּחָד תּוֹךְ כְּאֵב עָצוּם, גִּילּוּי עֲרָיוֹת, וְהַיָּדוּעַ מִכֹּל, סִיפּוּרָהּ שֶׁל לִינְדָּה לְאָבְלֵיס, כּוֹכֶבֶת 'גָּרוֹן עָמוֹק', שֶׁאוּלְּצָה עַל יְדֵי בַּעֲלָהּ לְהִשְׁתַּתֵּף בַּסֶּרֶט תְּמוּרַת סְכוּם זָעוּם.
סִיפּוּרֵי אוֹנֶס שַׂחְקָנִיּוֹת פּוֹרְנוֹ בַּסְּרָטִים שְׁחִיקָתָן הַגּוּפָנִית וְהַנַּפְשִׁית וְהָעֶזְרָה הַמּוּעֶטֶת לָהּ הֵן זוֹכוֹת בְּמִסְגֶּרֶת הַתַּעֲשִׂיָּיה יְדוּעִים לַכֹּל.
הָאַבְּסוּרְד הוּא כִּי בְּעוֹד שֶׁהָאוֹנֶס אָסוּר עַל פִּי הַחוֹק הַפְּלִילִי, הֲפָצַת חוֹמֶר פּוֹרְנוֹגְרָפִי הַכּוֹלֵל מַעֲשֵׂה אוֹנֶס מוּגָן עַל יְדֵי חוֹפֶשׁ הַבִּיטּוּי.

נְתוּנֵי מֶחְקָרִים הָעוֹסְקִים בְּאוֹנֶס מַצִּיגִים תְּמוּנָה מַחֲרִידָה.
30% מִתַּלְמִידֵי הַמִּכְלָלוֹת בְּאַרְצוֹת הַבְּרִית וְקָנָדָה הָיוּ מוּכָנִים לֶאֱנוֹס אִם הָיוּ יוֹדְעִים שֶׁלֹּא הָיוּ נִתְפָּסִים, 60% מִן הַסְּטוּדֶנְטִים הָיוּ מוּכָנִים לֶאֱנוֹס אוֹ לְקַיֵּים יַחֲסֵי מִין תּוֹךְ הַפְעָלַת אִיּוּמִים בְּכוֹחַ אִם יָדְעוּ שֶׁלֹּא יְזַהוּ אוֹתָם וְשֶׁלֹּא יֵיעָנְשׁוּ.
50% מִתַּלְמִידֵי הַתִּיכוֹן חוֹשְׁבִים שֶׁאֵין כָּל מְנִיעָה לִכְפּוֹת עַל נַעֲרָה קִיּוּם יַחֲסֵי מִין.
בְּרוֹב חוֹמְרֵי הַפּוֹרְנוֹגְרַפְיָה מוֹפִיעִים אֵלֵמֶנְטִים שֶׁל אַלִּימוּת מִינִית, קְשִׁירָה, הַכְנָעָה, וּבְחֵלֶק נִיכָּר מֵהֶם אַף אוֹנֶס.

פּוֹרְנוֹגְרַפְיָה הַנִּצְרֶכֶת בְּיָמֵינוּ אַלִּימָה בְּיוֹתֵר, מְיַיצֶּגֶת מְצִיאוּת מְעוּוֶּתֶת שֶׁל אוֹנֶס וּמִינִיּוּת, וַעֲשׂוּיָה לִגְרוֹם בִּתְנָאִים מְסוּיָּמִים לְאוֹנֶס נָשִׁים.
בְּנֵי הַנּוֹעַר נֶחֱשָׂפִים לְחוֹבְרוֹת פּוֹרְנוֹ כְּבָר בְּגִיל 11.
עַד הַגָּעָתָם לְבֵית הַסֵּפֶר הַתִּיכוֹן רָאוּ כְּבָר כּוּלָּם חוֹבְרוֹת כָּאֵלּוּ.
הֵם נֶחֱשָׂפִים לְאֵלֵמֶנְטִים פּוֹרְנוֹגְרָפִיִּים בְּגִיל חֲטִיבַת הַבֵּינַיִים, בִּסְרָטִים הַמְּיוֹעָדִים לִמְבוּגָּרִים, רוּבָּם הַמַּכְרִיעַ לִפְנֵי גִּיל 13.
מֶחְקַר קֵנֵדִי מְגַלֶּה שֶׁרוּבָּם הַמַּכְרִיעַ שֶׁל יְלָדִים בְּנֵי 14 רְאוּ כְּבָר סֶרֶט פּוֹרְנוֹגְרָפִי.
פּוֹרְנוֹגְרַפְיָה, לְטַעֲנַת דִּיאַנָּה רָאסֶל, יוֹצֶרֶת לְמַעֲשֶׂה חֲתִירָה תַּחַת הַמַּנְגְּנוֹנִים הַמְּרַסְּנִים אֶת הַגְּבָרִים מִבִּיצּוּעַ אוֹנֶס.
הַחֲתִירָה מִתְבַּצַּעַת בְּשֶׁבַע דְּרָכִים:

1. הֲפִיכַת הַנָּשִׁים לַחֵפֶץ.
2. יְצִירַת מִיתוֹסִים שֶׁל אוֹנֶס – הַפּוֹרְנוֹגְרַפְיָה, נִטְעַן, הַגּוֹרֶמֶת לִגְבָרִים לְהַאֲמִין שֶׁנָּשִׁים נֶהֱנוֹת מִבִּיצּוּעַ אוֹנֶס בָּהֶן, מְבִיאָה לְבִיטּוּל מַנְגְּנוֹנֵי הָרִיסּוּן הָעַצְמִי.
3. קַבָּלַת הָאַלִּימוּת הַבֵּין-אִישִׁית – מַנְגְּנוֹנֵי הָרִיסּוּן יַחְלְשׁוּ אִם הַגְּבָרִים יָבִינוּ שֶׁאוֹנֵס הוּא הִתְנַהֲגוּת נוֹרְמָטִיבִית.
4. "שׁוּלִיּוֹת" הָאוֹנֶס – הָאוֹנֶס הוֹפֵךְ מַעֲשֶׂה מוּתָּר וְ"לֹא נוֹרָא כָּל כָּךְ".
5. יְצִירַת וְהַנְצָחַת גִּישָׁה גַּבְרִית וּקְשׁוּחָה לְמִין.
6. קַבָּלַת הַדּוֹמִינַנְטִיּוּת הַגַּבְרִית בְּמַעֲרֶכֶת יְחָסִים אִינְטִימִית.
7. בִּיטּוּל הָרְגִישׁוּת הַגַּבְרִית לְאוֹנֵס.

הַפּוֹרְנוֹגְרַפְיָה מְבַטֶּלֶת בְּהַדְרָגָה אֶת מַחְסוֹמֵי הַגֶּבֶר כְּלַפֵּי מַעֲשֵׂה הָאוֹנֶס.
הִיא הוֹפֶכֶת אֶת הָאִישָּׁה מִיְּצוּר אֱנוֹשִׁי שְׁוֵוה זְכוּיוֹת וּבַעַל רְגָשׁוֹת לְחֵפֶץ בְּבַעֲלוֹת הַגֶּבֶר, הַיָּכוֹל לַעֲשׂוֹת בָּהּ כִּרְצוֹנוֹ.

הַמַּאֲבָק הַפֵמִינִיסְטִי בְּפוֹרְנוֹגְרַפְיָה הוּא בְּעָיָיתִי מְעַט, לְמַעֲשֶׂה.
הַפֵמִינִיזְם, שֶׁפָּרַח בִּשְׁנוֹת הַשִּׁישִּׁים, חָב חֵלֶק גָּדוֹל מִצְּמִיחָתוֹ לַמַּהְפֵּכָה הַמִּינִית שֶׁל אוֹתָהּ הַתְּקוּפָה, שֶׁאִפְשְׁרָה לוֹ לִצְמוֹחַ.
הַמַּאֲבָק חוֹצֶה אֶת הַמַּחֲנֶה הַפֵמִינִיסְטִי לִשְׁנַיִים, לְמַעֲשֶׂה, כַּאֲשֶׁר הַמְּצַדְּדוֹת בַּפֵמִינִיזְם נִתְפָּשׂוֹת לְעִיתִּים כְּאִילּוּ הֵן מִצְטָרְפוֹת לִגְבָרִים הַמְּדַכְּאִים אוֹתָן בִּסְרָטִים אֵלּוּ.
הַפֶמִינִיסְטִיּוֹת הַמִּתְנַגְּדוֹת לְפּוֹרְנוֹגְרַפְיָה חוֹבְרוֹת לַמִּמְסָד שַׁמְרָנִי הַמְּנַסָּה לְדַכֵּא אֶת הַפֵמִינִיזְם.
הַמַּאֲבָק מִתְמַקֵּד בִּשְׁלוֹשָׁה הֲיִבְטֵים שֶׁל הַפּוֹרְנוֹגְרַפְיָה: חוֹפֶשׁ הַבִּיטּוּי, הַדִּיכּוּי הַמִּינִי, וַעֲתִיד הַפֵמִינִיזְם.
נָאדִין סְטְרוֹסֶן, חוֹקֶרֶת פֶמִינִיסְטִית, טוֹעֶנֶת שֶׁהַמַּאֲבָק הַפֵמִינִיסְטִי בְּדִיכּוּי הַפּוֹרְנוֹגְרַפְיָה הוּא חֲסַר תּוֹחֶלֶת.
הִיא טוֹעֶנֶת שֶׁהַצֶּנְזוּרָה שֶׁתּוּפְעַל עַל פּוֹרְנוֹגְרַפְיָה לֹא תֵּיעָצֵר שָׁם אֶלָּא תַּמְשִׁיךְ הָלְאָה לְמַאֲבָקִים חֶבְרָתִיִּים אֲחֵרִים, בֵּינֵיהֶם הַמַּאֲבָק הַפֵמִינִיסְטִי שֶׁהֵטִיל אוֹתָהּ.
כְּלוֹמַר, הַמַּאֲבָק הַפֵמִינִיסְטִי לְהַפְעָלַת צֶנְזוּרָה יָבִיא בְּסוֹפוֹ שֶׁל דָּבָר לְהֶפְסֵד עַצְמִי בַּטְּוָוח הָאָרוֹךְ, כַּאֲשֶׁר אוֹתָהּ צֶנְזוּרָה תָּבִיא לְצִינְזוּר מַאֲמָרִים הָעֲלוּלִים לְהֵרָאוֹת פּוֹגְעִים בְּעֵינֶיהָ, עֵקֶב תַּקְדִּים הַפּוֹרְנוֹגְרַפְיָה.

סַכָּנָה נוֹסֶפֶת בַּצֶּנְזוּרָה הַזּוֹ הִיא בְּשִׁימּוּשָׁהּ לְדִיכּוּי הַנָּשִׁים עַצְמָן.
לְאוֹרֶךְ הַהִיסְטוֹרְיָה הִשְׁתַּמְּשׁוּ בְּצֶנְזוּרָה כְּדֵי לַחֲסוֹם אֶת חוּקֵּי הַשִּׁוְויוֹן וְאֶת הַמֵּידָע הַחִיּוּנִי מִנָּשִׁים, דּוּגְמַת מִקְרֵה אֶמָּה גּוֹלְדְּמָן, שֶׁסִּיפְּקָה מֵידָע עַל אֶמְצְעֵי מְנִיעָה.

הַטַּעֲנָה הִיא שֶׁהָאִיסּוּר יָבִיא לְצִמְצוּם הָאֶפְשָׁרוּיוֹת הָעוֹמְדוֹת בִּפְנֵי הַנָּשִׁים לְהַכִּיר מִינִיּוּתָן, וְלֹא לְהַרְחָבָתָן.
בְּאַרְצוֹת הַבְּרִית, מָקוֹם בּוֹ זְכוּיוֹת הָאֶזְרָח הֵן זְכוּיוֹת שֶׁאָסוּר לִפְגּוֹעַ בָּהֶן, זְכוּיוֹתֵיהֶם הַמִּינִיּוֹת שֶׁל מִיעוּטִים, כְּגוֹן הוֹמוֹסֶקְסוּאָלים, נִפְגָּעוֹת לְעִיתִּים רַבּוֹת לְלֹא הַפְרָעָה.
דּוּגְמָא לְכָךְ הִיא חֲקִיקָה שֶׁל מֶמְשֶׁלֶת קָנָדָה בִּשְׁנוֹת הַ-90 שֶׁאָסְרָה עַל פּוֹרְנוֹגְרַפְיָה וְנִיצְּלָהּ זֹאת לְהַחְרָמַת מֵעַל לְמַחֲצִית הַסְּפָרוֹת בַּחֲנוּיוֹת הַסְּפָרִים הַפֵמִינִיסְטִיִּים.
הַסְּחוֹרָה שֶׁהוּחְרְמָה עָסְקָה בְּמִינִיּוּת הָאִישָּׁה וְכֵן סִפְרוּת הוֹמוֹסֶקְסוּאָלִית וְלֶסְבִּית.
הָאִירוֹנְיָה בְּאוֹתָהּ חֲקִיקָה הָייְתָה שֶׁסְּפָרֶיהָ שֶׁל אַנְדְרֵיאָה דְּווֹרְקִין, תּוֹמֶכֶת בַּצֶּנְזוּרָה עַל פּוֹרְנוֹגְרַפְיָה, נֶעֶצְרוּ בַּמֶּכֶס הֲקֵנֵדִי עַל פִּי אוֹתָהּ חֲקִיקָה .

שְׁאֵלָה נוֹסֶפֶת שֶׁעַל הַפֵמִינִיזְם לִשְׁאוֹל אוֹדוֹת לְצֶנְזוּרָה זוֹ הִיא הָאֵם יִהְיֶה עֲלֵיהֶן לְצַנְזֵר אֶת כָּל הַסְּרָטִים וְהַסְּפָרִים הַמְּתָאֲרִים אֶת הַשְׁפָּלַת הַנָּשִׁים, אוֹ נִתְפָּשִׂים כְּמַשְׁפִּילִים אוֹתָן.
אִם כָּךְ, יִהְיֶה צוֹרֶךְ לְצַנְזֵר אֶת רוֹב תּוֹכְנִיּוֹת הַטֶּלֶוִויזְיָה וְהַקּוֹלְנוֹעַ, שָׁם מוֹפִיעִים תָּמִיד אֵלֵמֶנְטִים מַשְׁפִּילִים כָּאֵלֶּה אוֹ אֲחֵרִים.
לֹא רַק שָׁם יִהְיֶה צוֹרֶךְ לְצַנְזֵר, אֶלָּא גַּם אֶת עִיתּוֹנֵי הַנָּשִׁים, אֲשֶׁר גַּם בָּהֶם נִתְפָּשׂוֹת הַנָּשִׁים כַּחֲפָצִים וְתוּ לֹא.

הַפֵמִינִיזְם הַמִּתְנַגֵּד לְפּוֹרְנוֹגְרַפְיָה יוֹצֵר מַצָּב אַבְּסוּרְדִּי, שֶׁכֵּן הוּא הוֹפֵךְ אֶת הַפֵמִינִיזְם מִנּוֹשֵׂא מִגְוַון דְּגָלִים שׁוֹנִים, שִׁוְויוֹן לְנָשִׁים, חוֹפֶשׁ עִיסּוּק וּבִיטּוּי לְנָשִׁים, מַעֲמַד הָאִישָּׁה בַּחֶבְרָה וּמְקוֹמָהּ בַּמְּדִינָה, לְנוֹשֵׂא דֶּגֶל אֶחָד - הִתְנַגְּדוּת לְפוֹרְנוֹגְרַפְיָה.

נְשִׂיאַת דֶּגֶל זֶה טוֹמֶנֶת בְּחוּבָּהּ צֶנְזוּרָה וַחֲבִירָה לְגוֹרְמִים יְמָנִיִּים שַׁמְרָנִיִּים שֶׁהִתְנַגְּדוּ וְעוֹדָם מִתְנַגְּדִים לְפֵמִינִיזְם.
הֲפִיכַת הַפּוֹרְנוֹגְרַפְיָה לְמוּשָּׂא מַאֲבַק הַפֵמִינִיזְם הִיא, הֲלָכָה לְמַעֲשֶׂה, חֲזָרָה לְאָחוֹר וּוִיתּוּר עַל הֶישֵּׂגֵי הַפֵמִינִיזְם הַקַּיָּימִים.

הַפֵמִינִיזְם, בְּהִתְיַיחֲסוּ אֶל הַפּוֹרְנוֹגְרַפְיָה, נִמְצָא בְּקוֹנְפְלִיקְט פְּנִימִי מְרַתֵּק.
מִן הַצַּד הָאֶחָד קַיָּים בּוֹ הָרָצוֹן לְנַתֵּץ אֶת הַדְּמוּת הַנָּשִׁית הַמּוּצֶּגֶת כְּחֵפֶץ הַכָּנוּעַ לַגֶּבֶר וּמְשַׁמֵּשׁ אוֹתוֹ לְבִיצּוּעַ אוֹנֶס וּמַעֲשִׂים מִינִיִּים אֲחֵרִים.
מִן הַצַּד הַשָּׁנִי יֶשְׁנָן הַזְּכוּיוֹת עֲלֵיהֶן נִלְחָם הַפֵמִינִיזְם עֲלֵיהֶן לְאוֹרֶךְ כָּל שְׁנוֹת קִיּוּמוֹ, חוֹפֶשׁ הָעִיסּוּק וְהַבִּיטּוּי וִיתֵירָה מִזֹּאת, שִׁימּוּשָׁם הַמּוּכָח שֶׁל הַפּוֹלִיטִיקָאִים בְּאוֹתָן הַמִּגְבָּלוֹת הַמּוּטָּלוֹת עַל הַפּוֹרְנוֹגְרַפְיָה לַפְּגִיעָה בַּסִּפְרוּת הַפֶמִינִיסְטִית.
עִימּוּת זֶה מִתְחַדֵּד תּוֹךְ חֲבִירַת הַפֶמִינִיסְטִיּוֹת הַלּוֹחֲמוֹת בַּפּוֹרְנוֹגְרַפְיָה אֶל אוֹתָם גּוֹרְמִים שַׁמְרָנִיִּים דָּתִיִּים אֲשֶׁר נִיסּוּ לְדַכֵּא אֶת מַאֲבָקָן לְשִׁוְויוֹן זְכוּיוֹת, אֶל מוּל אוֹתָן פֶמִינִיסְטִיּוֹת הַתּוֹמְכוֹת בְּקִיּוּם הַפּוֹרְנוֹגְרַפְיָה, הַנִּתְפָּסוֹת בְּעֵינֵי הָרִאשׁוֹנוּת כִּמְשַׁתְּפוֹת פְּעוּלָּה עִם הָעוֹלָם הַגַּבְרִי הַמְּדַכֵּא אֶת הַנָּשִׁים הַחוֹפְשִׁיּוֹת.
פּוֹרְנוֹגְרַפְיָה, דָּת, חוֹק וּבָתֵּי הַמִּשְׁפָּט
נוֹשֵׂא הַדָּת מְעַנְיֵין אַף יוֹתֵר, שֶׁכֵּן מִסְתַּבֵּר כִּי הַהִתְיַיחֲסוּת לְפּוֹרְנוֹגְרַפְיָה מִשְׁתַּנָּה מִדַּת לְדָת, וְאֵין אֵלּוּ חוֹלְקוֹת אֶת אוֹתָהּ הַגִּישָׁה לְנוֹשֵׂא.
הַשּׁוֹנִי מַתְחִיל בְּיַחַס הַדָּתוֹת הַשּׁוֹנוֹת לַמִּין וּמִשָּׁם מַמְשִׁיךְ בְּיַחְסָן לְפּוֹרְנוֹגְרַפְיָה.
בְּעוֹד שֶׁבַּנַּצְרוּת, בָּאִיסְלָם וּבְיַהֲדוּת נִתְפָּשׂוֹת הַנָּשִׁים כִּנְתוּנוֹת לַמְרוֹת הַגְּבָרִים וּמְחוּיָּבוּת בִּכְלָלֵי צְנִיעוּת בְּרָמָה זוֹ אוֹ אַחֶרֶת, יֶשְׁנָהּ בָּהֶן הִתְנַגְּדוּת עַזָּה לְפּוֹרְנוֹגְרַפְיָה.
לְעוּמָּתָן, דָּתוֹת הַמִּזְרָח, הָרוֹאוֹת בַּמִּין וּבְמִינִיּוּת חֵלֶק מִן הַחַיִּים, הַפּוֹרְנוֹגְרַפְיָה לֹא נִתְפֶּשֶׂת כִּמְאַיֶּימֶת כָּל כָּךְ, וְזוֹכֶה לְלֵגִיטִימִיּוֹת כְּלָלִית הַמִּתְבַּטֵּאת בְּכִתְבֵי הַקַּמָּא סוּטְרָא וּבְקִיּוּמָם שֶׁל שְׁוָוקַי הַמִּין בְּמִזְרַח אַסְיָה.

בַּיַּהֲדוּת הַיַּחַס לְמִין וּמִינִיּוּת מוּרְכָּב יַחֲסִית.
בְּעוֹד שֶׁבַּתָּנָ"ךְ מוֹפִיעִים סִיפּוּרִים בַּעֲלֵי אוֹפִי מִינִי וְפּוֹרְנוֹגְרָפִי שֶׁלֹּא הָיוּ מְבַיְּישִׁים אַף פִּרְסוּם פּוֹרְנוֹ מוֹדֶרְנִי, הָחֵל מִסִּיפּוּר לוֹט, סִיפּוּרוֹ שֶׁל אוֹנָן וְסִיפּוּרָם שֶׁל אַמְנוֹן וְתָמָר, הַיַּהֲדוּת נוֹקֶטֶת גִּישָׁה שֶׁל צְנִיעוּת וְכָבוֹד לְאִישָּׁה.
קוֹלָהּ שֶׁל הָאִישָּׁה אָסוּר שֶׁיִּישָּׁמַע בְּפוּמְבֵּי, וְהוּגְדַּר כִּי 'כָּבוֹד בַּת מֶלֶךְ פְּנִימָהּ'.
הַנָּשִׁים הַיְּהוּדִיּוֹת מְחוּיָּבוֹת לָלֶכֶת בִּצְנִיעוּת וּלְצַיֵּית לִכְלָלֵי לְבוּשׁ מוּגְדָּרִים.
כָּל אֵלֶּה אֵינָם פּוֹגְעִים בְּהַכָּרַת הַיַּהֲדוּת בַּחֲשִׁיבוּת הַמִּין בְּחַיֵּי בְּנֵי הָאָדָם, וְאֵינָהּ שׁוֹלֶלֶת אֶת אֵלָה אוֹ מְבַטֶּלֶת אוֹתָם.
הַיַּהֲדוּת מְקַבֶּלֶת אֶת הַמִּינִיּוֹת, אוּלָם מַחֲלִיטָה לְהַדְחִיק אוֹתָהּ מֵחַיֵּי הַיּוֹמְיוֹם, לְתַעֵל אוֹתָהּ לְבֵית הָאֲנָשִׁים, וְלֹא לְהוֹפְכָהּ צִיבּוּרִית.
הַהִתְנַגְּדוּת לְפּוֹרְנוֹגְרַפְיָה הִיא, לְפִיכָךְ, מוּחְלֶטֶת, שֶׁכֵּן זוֹ הָאַחֲרוֹנָה חוֹשֶׂפֶת אֶת הַנָּשִׁים בְּמַעֲרוּמֵּיהֶן וּפוֹגַעַת בְּטוֹהַר הַמַּחְשָׁבָה וּבְעֶרְכֵי הַמִּשְׁפָּחָה.

הַנַּצְרוּת הִיא הַדָּת הַיְּחִידָה שֶׁנִּיסְּתָה, הֲלָכָה לְמַעֲשֶׂה, לְהִילָּחֵם בַּמִּינִיּוּת הָאֱנוֹשִׁית.
הַפִילוֹסוֹף הַנּוֹצְרִי הָרִשְׁמִי הָרִאשׁוֹן, אוֹגוּסְטִינוּס הַקָּדוֹשׁ, כּוֹתֵב כִּי הַנָּשִׁים וְהַמִּינִיּוֹת הֵן מְקוֹר הַחֵטְא וּבְנֵי הָאָדָם הֵם יְצוּרִים הַנִּשְׁלָטִים עַל יְדֵי תַּאֲווֹתֵיהֶם.
גִּישָׁה זוֹ כְּלַפֵּי הַמִּינִיּוּת הָאֱנוֹשִׁית הָייְתָה נְהוּגָה לְאוֹרֶךְ יְמֵי הַבֵּינַיִים, וּשְׁאֵרִיּוֹת מִמֶּנָּה מוֹפִיעוֹת גַּם בְּיָמֵינוּ.
בְּעֵינִי הַנּוֹקְטִים בְּגִישָׁה זוֹ הַפּוֹרְנוֹגְרַפְיָה אֲשֵׁמָה בְּאוֹנֶס, נִיצּוּל מִינִי שֶׁל יְלָדִים, הוֹמוֹפִילְיָה, סָאדוֹ-מָאזוֹכִיזְם וּרְצִיחוֹת עַל רֶקַע מִינִי.
בְּעֵינֵיהֶם הַפְּשָׁעִים הַלָּלוּ הֵם תּוֹצָאָה שֶׁל תְּמוּנוֹת וּמִילִּים הַמּוֹפִיעִים בְּחוֹבְרוֹת פּוֹרְנוֹגְרָפִיּוֹת.
הַדֶּרֶךְ הַיְּחִידָה לְהִיפָּטֵר מִפְּשָׁעִים אֵלּוּ הִיא מְנִיעָתָהּ שֶׁל הַפּוֹרְנוֹגְרַפְיָה, לְדַעְתָּם.

הַמִּתְנַגְּדִים לְפּוֹרְנוֹגְרַפְיָה מִטַּעֲמֵי דָּת טוֹעֲנִים שֶׁהָאִיסּוּר עָלֶיהָ בַּחוֹק יַפְחִית בְּצוּרָה מַשְׁמָעוּתִית אֶת מִקְרֵי הָאוֹנֶס, זֹאת בְּמַקְבִּיל לַעֲנִישָׁה נוּקְשָׁה יוֹתֵר עַל פְּשָׁעִים אֵלּוּ.
אוֹתָם מַאֲמִינִים מְטִילִים עַל הַפּוֹרְנוֹגְרַפְיָה אֶת מְלוֹא הָאַחְרָיוּת לְחוֹלָיֵי הַחֶבְרָה הָאַלִּימָה וְהַמְּנַצֶּלֶת נָשִׁים.
גִּישָׁה זוֹ כְּלַפֵּי הַמִּינִיּוּת בָּאָה בְּעִיקָּרָהּ עַל מְנַת לָתֵת תְּשׁוּבָה לַמּוּסָר הָרוֹמָאִי שֶׁהָיָה מַתִּירָנִי בְּיוֹתֵר.
הָאוֹרְגִּיּוֹת הַמִּינִיּוֹת וְהַפְּרִיצוּת שֶׁהָיוּ נְהוּגִים בְּרוֹמָא שִׁימְּשׁוּ אֶתְגָּר לַנּוֹצְרִים הָרִאשׁוֹנִים, וְאֵלֶּה נַעֲנוּ לְאֶתְגַּר בַּקְּבִיעָה שֶׁהַמִּין הֵבִיא לְגֵירוּשׁ הָאָדָם מֵגֵן הָעֵדֶן, וְכִי הוּא מְקוֹר הַחֵטְא הַקַּדְמוֹן.
עַל כֵּן עַל הָאָדָם לִדְחוֹת הִתְנַהֲגוּת הַמְּעוֹדֶדֶת מִינִיּוּת.
הָאִישָּׁה הוּצְּגָה כִּמְפַתָּה לְחֵטְא, חֲטָאִים שֶׁיֵּשׁ לִמְנוֹעַ אוֹתָם, וּלְפִיכָךְ לִסְבּוֹל בַּהוֹוֶה, כָּל זֹאת עַל מְנַת לִזְכּוֹת לְהִיכָּנֵס לְגַן הָעֵדֶן בָּעוֹלָם הַבָּא.
הַדְחָקַת הַמִּינִיּוּת הָאֱנוֹשִׁית מְבִיאָה לְלֵידָתָם שֶׁל מִיתוֹסִים הַמְּלַוִּוים אֶת הַחֶבְרָה הָאֱנוֹשִׁית עַד עֶצֶם הַיּוֹם הַזֶּה -מְכַשֵּׁפָה כְּאִישָּׁה מְסָרֶסֶת, עַרְפָּד מְיַיצֵּג אֶת הַמִּינִיּוּת הַמִּסְתּוֹרִית וְהַשְּׂטָנִית.
אִישׁ הַזְּאֵב הַמְּיַיצֵּג אֶת הַמִּינִיּוּת הַחַיָּיתִית וְהַיִּצְרִית.

הַוִּויכּוּחַ הַדָּתִי, בַּמַּעֲרָב לְפָחוֹת, נוֹקֵט בְּגִישָׁה כִּמְעַט חַדָּה וַחֲלָקָה נֶגֶד הַפּוֹרְנוֹגְרַפְיָה.
הוּא אֵינוֹ שָׁנוּי בְּמַחֲלוֹקֶת כְּמוֹ הַפֵמִינִיזְם, הַמִּתְלַבֵּט וּמְקַיֵּים דִּיּוּנִים פְּנִימִיִּים בַּנּוֹשֵׂא, וְנִמְצָא בְּדֵעָה אַחַת - הַפּוֹרְנוֹגְרַפְיָה הִיא רָעָה וּמַזִּיקָה.
הָחֵל מִפְּגִיעָה בַּנָּשִׁים וּבִצְנִיעוּתָן וְכָלֶה בִּפְגִיעָה בְּמוֹחָם שֶׁל הַגְּבָרִים וּבְטָהֳרָתָם, הָחֵל מֵהַאֲשָׁמָתָהּ בְּמַחֲלוֹת חֶבְרָתִיּוֹת כְּגוֹן אוֹנֶס, וּפֵירוּק הַמִּשְׁפָּחָה וְכָלֶה בְּהַאֲשָׁמָתָהּ בְּהוֹמוֹסֶקְסוּאָלִיּוּת וּשְׁאָר צָרוֹת.
אַךְ בְּנִיגּוּד לַגִּישָׁה הַמּוֹנוֹתֵאִיסְטִית לְמִין, יֶשְׁנָהּ גִּישָׁה אַחֶרֶת.
לַמִּינִיּוּת מָקוֹם חָשׁוּב בַּתַּרְבּוּת הַסִּינִית.
הַיַּיִן וּהְיַאן, הַמְּיַיצְּגִים בֵּין הַשְּׁאָר אֶת הַגֶּבֶר וְהָאִישָּׁה, מְשׁוּלָּבִים יַחַד וּמְבַטְּאִים אֶת הַקֶּשֶׁר לְטָאוּ, הַסֵּדֶר הָעוֹלָמִי .

בְּיַפָּן, שָׁם שׁוֹלֶטֶת הָאִידֵיאוֹלוֹגְיָה שֶׁל קוֹנְפוֹצְיוּס, הָחוֹמָרִים הַמִּינִיִּים נוֹעֲדוּ לִדְבָרִים אֲחֵרִים.
טֶקְסְטִים וְצִיּוּרִים בַּעֲלֵי אוֹפִי מִינִי בְּיוֹתֵר נוֹעֲדוּ לְסַמֵּל פִּרְיוֹן, לְשַׁמֵּשׁ כְּמַדְרִיכִים לְמִין וְלִיצִירַת רְגָשׁוֹת חוּשָׁנִיִּים.
בִּכְפָרִים יַפָּנִיִּים בְּנֵי 2000 שָׁנָה הָיוּ נְהוּגִים יְרִידֵי מִין שֶׁנּוֹעֲדוּ לִתְרוֹם לְפִרְיוֹן הָאֲדָמָה, זֹאת מִתּוֹךְ אֱמוּנָה שֶׁהַפִּרְיוֹן הָאֱנוֹשִׁי וּפִרְיוֹן הָאֲדָמָה קְשׁוּרִים זֶה בָּזֶה.
הָאֵרוֹטִיקָה הָייְתָה, מֵאָז הַמֵּאָה הַ-12, אוֹמָּנוּת לֵגִיטִימִית בְּיַפָּן, וּבָאָה לִידֵי בִּיטּוּי בְּכָל הָאוֹמָנִיּוֹת, הָחֵל מִצִּיּוּר תֵּיאַטְרוֹן וְכָלֶה בְּפִיסּוּל.
צִיּוּרִים בַּעֲלֵי אוֹפִי מִינִי בִּמְיוּחָד הָיוּ נְהוּגִים כְּמַתָּנוֹת לְאִמָּהוֹת הַכַּלָּה עַל מְנַת לְסַיֵּיעַ בְּיָדָן בְּחִינּוּךְ הַמִּינִי.
צִיּוּרִים אֵלּוּ קוּבְּצוּ לְחוֹבְרוֹת, בְּרַבּוֹת הַיָּמִים, וְנוֹעֲדוּ לְתֵיאוּר תְּנוּחוֹת מִינִיּוּת שׁוֹנוֹת וּלְדֵירוּג זוֹנוֹת הַצַּמֶּרֶת הַמְּקוֹמִיּוֹת.

בְּעִידַּן הַכִּינוּן מֵחָדָשׁ שֶׁל מָמִיגִ'י, בָּהּ מְאַמֶּצֶת יַפָּן מוֹטִיבִים מַעֲרָבִיִּים רַבִּים עַל מְנַת לַעֲמוֹד כְּנֶגֶד הָאִיּוּם הָאֵירוֹפֵּאִי, חָלוּ שִׁינּוּיִים גַּם בִּתְפִיסַת הַמִּינִים.
הַגְּבָרִים וְהַנָּשִׁים, שֶׁהָיוּ שָׁוִוים בְּתַפְקִידֵיהֶם בְּאוֹפֶן מְסוּיָּם, הֵחֵלּוּ חוֹלְקִים תִּפְקוּד סִמְלֵי מִגְדָּר.
הַנָּשִׁים נוֹעֲדוּ לִהְיוֹת סֵמֶל הַטּוֹהַר וְהַגְּבָרִים זָכוּ לְחוֹפֶשׁ מִינִי מוּחְלָט רַק עִם הַזּוֹנוֹת וְהַפִּילַגְשִׁים, שֶׁגַּם לָהֶן נוֹעַד מָקוֹם בַּחוֹק.
רָבְעֵי הַזּוֹנוֹת הוּגְדְּרוּ כִּמְקוֹמוֹת הַנּוֹעָדִים לִשְׁמִירַת הַטּוֹהֲרָהּ בַּבַּיִת, כְּלוֹמַר הַבַּיִת יִישָּׁאֵר טָהוֹר וְהַגֶּבֶר יוּכַל לַעֲסוֹק בַּטּוּמְאָה בַּאֲזוֹרִים אֵלּוּ.
הַמּוֹנוֹגַמְיָה זָכְתָה, אָמְנָם, לְמוֹנוֹפּוֹל לְעוּמַּת הַתְּקוּפָה הַקּוֹדֶמֶת, בָּהּ גַּם הַפִּילַגְשִׁים נֶחְשְׁבוּ חֵלֶק מֵהַמִּשְׁפָּחָה, אַךְ הַזְּנוּת זָכְתָה לְלֵגִיטִימִיּוֹת.
גַּם בַּתְּקוּפָה הַחֲדָשָׁה בְּיַפָּן לֹא נִתְפְּשָׂה הַמִּינִיּוּת כְּחֵטְא, אֶלָּא כְּרֶגֶשׁ הַיָּכוֹל לִגְרוֹם עוֹנֶג רַב לִבְנֵי הָאָדָם.

מִן הַהִתְבּוֹנְנוּת עַל הִתְנַהֲגוּת הַדָּתוֹת וְהַתַּרְבּוּיוֹת הַשּׁוֹנוֹת נִיתָּן לִלְמוֹד דָּבָר מְעַנְיֵין.
הַיַּחַס לְפּוֹרְנוֹגְרַפְיָה נוֹבֵעַ מִיַּחַס הַחֶבְרָה לְנוֹשֵׂא הַמִּינִיּוֹת.
בְּעוֹד שֶׁבַּתַּרְבּוּיוֹת הַמַּעֲרָבִיּוֹת נִתְפֶּשֶׂת הַמִּינִיּוֹת כִּמְסִיתָה עַד מְסוּכֶּנֶת מַמָּשׁ וְגוֹרֶרֶת אִיסּוּר מוּחְלָט עַל הַפּוֹרְנוֹגְרַפְיָה, בַּתַּרְבּוּיוֹת הַמִּזְרָחִיּוֹת נִתְפֶּשֶׂת הַמִּינִיּוֹת כְּחֵלֶק חִיּוּבִי מִן הַחַיִּים, לַלֵּגִיטִימִיּוֹת וְלַמָּקוֹם בְּחַיֵּי הָאָדָם.

אֶל מוּל גִּישׁוֹת שֶׁכָּאֵלּוּ לְמִין בַּמַּעֲרָב, קָמוֹת בִּמְדִינוֹת דֶּמוֹקְרָטִיּוֹת זְכוּיוֹת לַהֲגַנָּתָהּ שֶׁל הַפּוֹרְנוֹגְרַפְיָה, זְכוּיוֹת הַמְּעַגְּנוֹת אֶת קִיּוּמָהּ בַּמְּצִיאוּת.
חוֹפֶשׁ הַבִּיטּוּי וְחוֹפֶשׁ הָעִיסּוּק מְאַפְשְׁרִים לְפּוֹרְנוֹגְרַפְיָה לְהַמְשִׁיךְ וּלְהִתְקַיֵּים, גַּם כְּשֶׁהַחֶבְרָה בָּהּ הִיא מִתְקַיֶּימֶת אֵינָהּ מְעוּנְיֶינֶת בִּזְמִינוּת חוֹמָרִים דּוּגְמָתָהּ.
פְּסִיקוֹת בְּבָתֵּי הַמִּשְׁפָּט הַשּׁוֹנִים בְּאַרְצוֹת הַבְּרִית וּבִמְדִינוֹת דֶּמוֹקְרָטִיּוֹת אֲחֵרוֹת קָבְעוּ שֶׁלְּפּוֹרְנוֹגְרַפְיָה יֵשׁ זְכוּת קִיּוּם לְמוֹרַת רוּחָם שֶׁל אַנְשֵׁי הַדָּת.
קְבִיעוּת אֵלּוּ חוּקְּקוּ תַּחַת זְכוּיוֹת חוֹפֶשׁ בְּעִיסּוּק וְהַבִּיטּוּי – הַפּוֹרְנוֹגְרַפְיָה, לַמְרוֹת נְזָקֶיהָ וְהַמּוּסָר הַלָּקוּי שֶׁלָּהּ, רַשָּׁאִית לְהִתְקַיֵּים.
בְּשׁוּרָה שֶׁל פְּסִיקוֹת בְּבָתֵּי הַמִּשְׁפָּט בְּאַנְגְּלִיָּה וּבְאַרְצוֹת הַבְּרִית נִקְבְּעוּ הַתְּקָנִים שֶׁל פִּרְסוּמֵי הַתּוֹעֵבָה וְהַפּוֹרְנוֹגְרַפְיָה.

מִקְרֶה דִּיּוּנֵי הַפּוֹרְנוֹגְרַפְיָה הָרִאשׁוֹן הָיָה פְּסַק הַדִּין שֶׁל בֵּית הַמִּשְׁפָּט הָעֶלְיוֹן הָאַנְגְּלִי, רֵגִינָה מוּל הֶיקֵּלִין regina v.
hicklin, בִּשְׁנַת 1868, פְּסַק דִּין שֶׁהָפַךְ לְאֶבֶן בּוֹחַן בְּמִשְׁפְּטֵי תּוֹעֵבָה וְפּוֹרְנוֹגְרַפְיָה.
הַפְּסִיקָה הִצִּיעָה לִבְחוֹן "הָאֵם הַחוֹמֶר נוֹטֶה לְהַשְׁחִית אֶת מוֹחָם שֶׁל אֵלֶּה הַחֲשׂוּפִים לַחוֹמֶר הַלֹּא מוּסָרִי" .
קְבִיעָה זוֹ הָפְכָה לְחוֹק פִּרְסוּמֵי הַתּוֹעֵבָה בִּבְרִיטַנְיָה בִּשְׁנַת 1959, וְשִׁימְּשָׁה אֶבֶן בּוֹחַן בְּאַרְצוֹת הַבְּרִית וּבְקָנָדָה עַד הַמֵּאָה הַ-20.
פְּסִיקוֹת הַתּוֹעֵבָה בְּאַרְצוֹת הַבְּרִית עָבְרוּ שִׁינּוּי נוֹסָף בִּפְסִיקַת בֵּית הַמִּשְׁפָּט הָעֶלְיוֹן בְּמִקְרֶה שֶׁל רוֹט' נֶגֶד אַרְצוֹת הַבְּרִית roth v.
united states , בְּ- 1957.
פְּסִיקָה זוֹ קוֹבַעַת כִּי תּוֹעֵבָה לֹא נִכְלֶלֶת בְּחוֹפֶשׁ הַבִּיטּוּי, הַמְּעוּגָּן בְּתִיקּוּן הָרִאשׁוֹן.
בִּפְסִיקָה נוֹסֶפֶת שֶׁל בֵּית הַמִּשְׁפָּט הָאָמֵרִיקָאִי בִּקְבִיעָה שֶׁל מִילֶר נֶגֶד קָלִיפוֹרְנִיָּה miller v.
california , נִקְבְּעוּ שְׁלוֹשָׁה קְרִיטֶרְיוֹנִים לִקְבִיעַת תּוֹעֵבָה בְּחוֹמֶר מְפוּרְסָם:

1. הַאִם הָאָדָם הַמְּמוּצָּע יִרְאֶה בַּחוֹמֶר מְעוֹרֵר תַּאֲוָוה.

2. הַאִם הַחוֹמֶר הַמְּתָאֵר הִתְנַהֲגוּת מִינִית פּוֹגֵעַ בְּאוֹפֶן גָּלוּי בְּחוֹק הַמְּדִינָה.

3. הַאִם הַחוֹמֶר כְּמִכְלוֹל הוּא לְלֹא עֵרֶךְ תַּרְבּוּתִי, אוֹמָּנוּתִי, סִפְרוּתִי אוֹ פּוֹלִיטִי.

הַבְּעָיָה בִּשְׁתֵּי פְּסִיקוֹת אֵלּוּ, שֶׁהֵן אִפְשְׁרוּ מֶרְחַב מִחְיָיה גָּדוֹל מִדַּי וְלֹא הִצְלִיחוּ לְצַמְצֵם אֶת חוֹפֶשׁ הַפְּעוּלָּה שֶׁל הַפּוֹרְנוֹגְרַפְיָה.
מֵאַחַר וְהַפְּסִיקוֹת, וְרוֹט' בִּמְיוּחָד, קָבְעוּ שֶׁפְּגִיעָתָם שֶׁל חוֹמָרִים אֵינָהּ קְשׁוּרָה לֶהֱיוֹתָם תּוֹעֵבָה וְיֵשׁ לְצַנְזֵר אוֹתָם, אִפְשְׁרוּ אֵלּוּ לְמַעֲשֶׂה, לְפּוֹרְנוֹגְרַפְיָה עַל סוּגְיָה הַשּׁוֹנִים, לְהִתְקַיֵּים.
שֶׁכֵּן הֵם לֹא קָבְעוּ כִּי תּוֹעֵבָה וְפּוֹרְנוֹגְרַפְיָה חַד הֵם.
פְּסִיקוֹת אֵלּוּ אִפְשְׁרוּ לְפּוֹרְנוֹגְרַפְיָה לְהַמְשִׁיךְ וּלְהִתְקַיֵּים, וְאַף לִפְרוֹחַ בְּשָׁנִים אֵלּוּ.

בְּ- 1966 פָּסַק בֵּית הַמִּשְׁפָּט הָעֶלְיוֹן בִּפְסִיקָה כּוֹלֶלֶת שֶׁל מִסְפַּר מִקְרִים תְּקָנִים נוֹסָפִים לִקְבִיעַת תּוֹעֵבָה.
בִּפְסִיקָתוֹ בְּמִקְרֶה מִישָּׁקִין נֶגֶד נְיוּ יוֹרְק mishkin v.
ny , קָבַע בֵּית הַמִּשְׁפָּט כִּי חוֹמֶר הַכּוֹלֵל סָאדוֹ-מָזוֹכִיזְם, חוֹמֶר הוֹמוֹ-לְסָבִי וּפֵטִישִׁיזְם אֵינוֹ נִכְלָל בַּהַגְדָּרוֹת שֶׁנִּקְבְּעוּ בִּפְסִיקַת רוֹט' מֵאַחַר וְאֵינָם נִכְלָלִים בְּהַגְדָּרַת 'הָאָדָם הַמְּמוּצָּע', וְזֹאת מֵאַחַר וְחוֹמָרִים אֵלּוּ מְיוֹעָדִים לְקָהָל פַּרְטָנִי.
תַּקְדִּימִי רוֹט' וּמִישְׁקִין הֶעֱלוּ לְמַעֲשֶׂה אֶת הַפְּגִיעָה בַּעֲרָכִים כַּהֲפִיכַת חוֹמֶר לְתוֹעֵבָה, אַךְ הִשְׁאִירוּ מָקוֹם רָחָב מְאוֹד לָמָּה שֶׁמְּכוּנֶּה תּוֹעֵבָה, וְהַפּוֹרְנוֹגְרַפְיָה עֲדַיִין לֹא נִכְלֶלֶת כְּכָזוֹ.

הַתַּקְדִּים הָאַחֲרוֹן בּוֹ עָסְקוּ הוּא תַּקְדִּים מִילֶר נֶגֶד קָלִיפוֹרְנִיָּה, שָׁם קָבַע הַשּׁוֹפֵט כִּי חוֹמֶר תּוֹעֵבָה הוּא חוֹמֶר אֲשֶׁר 'הָאָדָם הַמְּמוּצָּע בְּהִתְיַיחֲסוֹ לִתְקָנִים מְמוּצָּעִים יִימָּצֵא אֶת הַחוֹמֶר כּוּלּוֹ מְגָרֶה אֶת הַתַּאֲוָוה כּוּלָּהּ'.
גַּם פְּסִיקָה זוֹ הִשְׁאִירָה פֶּתַח גָּדוֹל מְאוֹד לַפּוֹרְנוֹגְרַפְיָה לְהִתְקַיֵּים.
נֵטֶל הַהוֹכָחָה גָּדוֹל מִדַּי, שֶׁכֵּן יֵשׁ לְהוֹכִיחַ אֶת הַפְּגִיעָה כְּמִכְלוֹל וְגַם אָז יֵשׁ מָקוֹם רַב לְתִמְרוּן, שֶׁכֵּן הַפְּסִיקָה טוֹעֶנֶת כִּי כָּל הַחוֹמֶר צָרִיךְ לִהְיוֹת תּוֹעֵבָה.
פְּסִיקוֹת אֵלּוּ מַשְׁאִירוֹת, שׁוּב, מָקוֹם רָחָב לַפּוֹרְנוֹגְרַפְיָה לְהִתְקַיֵּים, וְזוֹ חָיָה תַּחַת כְּנָפֶיהָ הָרְחָבוֹת שֶׁל הַחוּקָּה הָאָמֵרִיקָנִית, וּבְתוֹכָהּ הַתִּיקּוּן הָרִאשׁוֹן, הַמַּקְנֶה חוֹפֶשׁ בִּיטּוּי.
גּוֹרְמִים שַׁמְרָנִיִּים שֶׁנִּיסּוּ אֶת מַזָּלָם בְּבָתֵּי הַמִּשְׁפָּט זָכוּ לְעִיתִּים, אוּלָם לֹא הִצְלִיחוּ לְהַנְחִית עַל הַפּוֹרְנוֹגְרַפְיָה אֶת מַכַּת הַמָּוֶות אֵלֶיהָ הֵם שׁוֹאֲפִים.
חוֹפֶשׁ הַבִּיטּוּי, כְּפִי שֶׁזֶּה מְעוּגָּן בַּחוּקָּה וּבְתַקְדִּימֵי בֵּית הַמִּשְׁפָּט הָעֶלְיוֹן, לַמְרוֹת מִגְבָּלוֹת מְסוּיָּמוֹת, מְאַפְשְׁרִים לְיוֹצְרֵי הַפּוֹרְנוֹגְרַפְיָה לְהַמְשִׁיךְ וּלְשַׂגְשֵׂג.
הַבְּעָיָה בִּפְסִיקוֹת אֵלּוּ שֶׁהֵן מַשְׁאִירוֹת אֶת נֵטֶל הַהוֹכָחָה עַל הַמְּדִינָה וְהַקְּהִילָּה וּמְסִירָה אוֹתוֹ מִכִּתְפֵיהֶם שֶׁל הַמְּפַרְסְמִים.

פּוֹרְנוֹגְרַפְיָה וּפְּסִיכוֹלוֹגְיָה

בְּמַהֲלַךְ הַדִּיּוּנִים בְּעַד וְנֶגֶד הַשְׁפָּעוֹת הַפּוֹרְנוֹגְרַפְיָה עַל חַיֵּינוּ נוּתְּחוּ הַשְׁפָּעוֹתֶיהָ הַפְּסִיכוֹלוֹגִיּוֹת.
מִתְנַגְּדֵי הַפּוֹרְנוֹגְרַפְיָה הֵבִיאוּ מֶחְקָרִים רַבִּים הַמַּרְאִים עַל הַשְׁפָּעוֹתֶיהָ הַפְּסִיכוֹלוֹגִיּוֹת שֶׁל הַפּוֹרְנוֹגְרַפְיָה עַל מוֹחוֹתֵינוּ.
וַעֲדוֹת חֲקִירָה מְיוּחָדוֹת הוּקְמוּ, הֵן בִּבְרִיטַנְיָה וְהֵן בְּאַרְצוֹת הַבְּרִית, וּלְהֵן תּוֹצָאוֹת מְעַנְייְנוֹת.

הַפּוֹרְנוֹגְרַפְיָה הוֹאָשְׁמָה בְּתוֹפַעַת הַדּוֹמִינוֹ הָאֱנוֹשִׁית שֶׁל הַדִּרְדּוּר הַמּוּסָרִי בְּמוֹרַד הַהִתְנַהֲגוּת הָאֱנוֹשִׁית, הָחֵל בִּקְלָלוֹת וְכָלֶה בְּאוֹנֶס.
הָאַשְׁמָה נוֹסֶפֶת הִיא כִּי הַפּוֹרְנוֹגְרַפְיָה מַשְׁחִיתָה אֶת הַיְּחָסִים בֵּין הַגְּבָרִים וְהַנָּשִׁים וְהוֹרֶסֶת אֶת מוֹסַד הַנִּישּׂוּאִין וְהַמִּשְׁפָּחָה.
הַמֶּחְקָרִים הַמּוּבָאִים בַּפֶּרֶק הָעוֹסֵק בְּפֵמִינִיזְם הֵם רַק חֵלֶק מִתְּמוּנָה עֲגוּמָה בְּיוֹתֵר שֶׁל הַמִּין הָאֱנוֹשִׁי, וְשֶׁל הַמִּין הַגַּבְרִי בִּפְרָט.
אוּלָם דְּבָרִים מְעַנְייְנִים רַבִּים מוֹפִיעִים בְּמֶחְקָרִים אֵלֶּה וּבַאֲחֵרִים.

בִּשְׁנַת 1967 הֵקִימָה מֶמְשֶׁלֶת אַרְצוֹת הַבְּרִית וַעֲדָה מְיוּחֶדֶת שֶׁתַּחֲקוֹר אֶת הַפּוֹרְנוֹגְרַפְיָה – הַוַּעֲדָה לְתוֹעֵבָה וְפּוֹרְנוֹגְרַפְיָה.
הַוַּועֲדָה חָקְרָה אַרְבָּעָה כִּיוּוּנִים עִיקָּרִיִּים: הֲפָצָה וְשִׁיוּוּק, מַעֲמָד חוּקִּי, הַשְׁפָּעוֹת הִתְנַהֲגוּתִיּוֹת וְגִישׁוֹת חִיּוּבִיּוֹת לִבְעָיַית הַתּוֹעֵבָה וְהַפּוֹרְנוֹגְרַפְיָה.
מַסְקְנוֹתֶיהָ מְעַנְייְנוֹת בְּיוֹתֵר: הַוַּועֲדָה לֹא מָצְאָה הוֹכָחָה יְשִׁירָה לְקֶשֶׁר בֵּין זְמִינוּתוֹ שֶׁל חוֹמֶר פּוֹרְנוֹגְרָפִי לְמִסְפַּר פִּשְׁעֵי הַמִּין .
אוּלָם, הַמַּסְקָנוֹת נִדְחוּ עַל יְדֵי הַנָּשִׂיא הַשַּׁמְרָנִי נִיקְסוֹן.

בִּבְרִיטַנְיָה, הִצִּיעָה וּוַֹעֲדַת וּוִֹילְיַאמְס, שֶׁהוּקְמָה לְאוֹתָהּ הַמַּטָּרָה בִּשְׁנַת 1977, לְשַׁנּוֹת אֶת חוּקֵּי הַתּוֹעֵבָה בַּמְּדִינָה בְּהֶתְאֵם לְהוֹכָחַת הַנֶּזֶק הַנִּגְרָם עַל יְדֵי הַפּוֹרְנוֹגְרַפְיָה.
כְּלוֹמַר, יֵשׁ צוֹרֶךְ לְהוֹכִיחַ שֶׁהַפּוֹרְנוֹגְרַפְיָה אָכֵן מַזִּיקָה .
הַוַּועֲדָה בָּחֲנָה עֵדוּיוֹת מִבָּתֵּי הַמִּשְׁפָּט, נְתוּנִים סְטָטִיסְטִיִּים שֶׁנָּגְעוּ לְמִקְרֵי פְּשִׁיעָה וְנִיסּוּיִים פְּסִיכוֹלוֹגִיִּים וְחֶבְרָתִיִּים.
גַּם וַועֲדָה זוֹ לֹא מָצְאָה קֶשֶׁר יָשִׁיר בֵּין הַפּוֹרְנוֹגְרַפְיָה וּזְמִינוּתָהּ לַעֲלִיָּיה בְּפִשְׁעֵי הַמִּין וְהָאוֹנֶס.
הַוַּועֲדָה גַּם דּוֹחָה אֶת הָאֱמוּנָה הָרוֹוַחַת לְפִיהָ עֲלִיַּית מִסְפַּר פִּשְׁעֵי הַמִּין בִּבְרִיטַנְיָה בִּשְׁנוֹת הַשִּׁישִּׁים וְהַשִּׁבְעִים נוֹצְרָה מַזְמִינוֹת יֶתֶר שֶׁל פּוֹרְנוֹגְרַפְיָה.
מַסְקָנוֹת וַועֲדוֹת אֵלּוּ הִשְׁתַּנּוּ עִם חֲלוֹף הַשָּׁנִים.
מֶחְקָרִים מְאוּחָרִים שֶׁנַּעֲשׂוּ בִּשְׁנוֹת הַשְּׁמוֹנִים, כַּאֲשֶׁר הַפּוֹרְנוֹגְרַפְיָה הָפְכָה אַלִּימָה וּפוֹגְעָנִית יוֹתֵר, מַרְאִים עַל קֶשֶׁר מְסוּיָּם הָאוֹנֶס וּבֵין הַצָּגַת הַפּוֹרְנוֹגְרַפְיָה בַּתִּקְשׁוֹרֶת.
הָאֲדִישׁוּת לְאוֹנֶס גּוֹבֶרֶת כַּאֲשֶׁר הָאִישָּׁה מוּצֶּגֶת כְּנֶהֱנֵית מֵהָאוֹנֶס בְּסִרְטֵי הַפּוֹרְנוֹגְרַפְיָה וּבַטֵּלֵוִויזְיָה.
מֶחְקָרִים נוֹסָפִים מַרְאִים עַל זִיקָּה מְסוּיֶּמֶת בֵּין חֲשִׂיפַת אֲנָשִׁים לְחוֹמֶר אַלִּים אוֹ בַּעַל טֶבַע מִינִי וְהַשְׁפָּעָתוֹ עַל הִתְנַהֲגוּתָם.

מִתְנַגְּדֵי פּוֹרְנוֹגְרַפְיָה רַבִּים אוֹהֲבִים לְהָבִיא אֶת סִיפּוּרֵיהֶם שֶׁל קוֹרְבְּנוֹת הַפּוֹרְנוֹגְרַפְיָה, אֲנָשִׁים שֶׁחֲשִׂיפָה לָחֳומָרִים פּוֹרְנוֹגְרָפִיִּים דִּרְדְּרָה אוֹתָם לְהִתְנַהֲגוּת נִפְשַׁעַת וּלְאוֹנֵס.
תּוֹמְכֵי הַפּוֹרְנוֹגְרַפְיָה, מִנֶּגֶד, מוֹכִיחִים שֶׁלְּפּוֹרְנוֹגְרַפְיָה הָייְתָה הַשְׁפָּעָה זְנִיחָה עַל הִתְנַהֲגוּתָם שֶׁל אֲנָשִׁים אֵלּוּ.
נְתוּנִים מְעַנְייְנִים מִתְגַּלִּים בָּרַאֲיוֹנוֹת שֶׁנֶּעֶרְכוּ עִם עֲבַרְיָינֵי מִין מוּרְשָׁעִים, שֶׁהוֹדוּ כִּי עָשׂוּ שִׁימּוּשׁ בְּחוֹמֶר מִינִי לִפְנֵי הָאוֹנֶס שֶׁבִּיצְּעוּ.
אוּלָם, גַּם נָתוּן זֶה, אֲשֶׁר מְלַמֵּד כִּבְיָכוֹל עַל קֶשֶׁר בֵּין הַפּוֹרְנוֹגְרַפְיָה וּפִשְׁעֵי הַמִּין, נִסְתָּר כַּאֲשֶׁר מְבִינִים שֶׁהַחוֹמֶר הַפּוֹרְנוֹגְרָפִי לֹא שִׁימֵּשׁ כִּמְעוֹרֵר אֶלָּא כְּחֵלֶק מֵהַהֲכָנָה לַפֶּשַׁע, כְּלוֹמַר הַכַּוָּונָה הָייְתָה קוֹדֶמֶת לַחֲשִׂיפָה לְפּוֹרְנוֹגְרַפְיָה.
מֶחְקָר זֶה מַעֲלֶה שְׁאֵלוֹת שֶׁקְּצָת קָשָׁה לַעֲנוֹת עֲלֵיהֶן - כַּמָּה פִּשְׁעֵי מִין נִמְנְעוּ עֵקֶב קִיּוּם הַחוֹמֶר הַפּוֹרְנוֹגְרָפִי?.
כְּלוֹמַר - כַּמָּה פּוֹשְׁעִים הֶחֱלִיטוּ לְהִישָּׁאֵר בַּבַּיִת עֵקֶב הַגֵּירוּי לוֹ זָכוּ מֵהַפּוֹרְנוֹגְרַפְיָה?.
שְׁאֵלָה נוֹסֶפֶת הַנִּשְׁאֶלֶת הִיא - כַּמָּה מִצַּרְכָנֵי הַפּוֹרְנוֹגְרַפְיָה לֹא הָפְכוּ לַפּוֹשְׁעִים ?

כְּמוֹ מֶחְקָרִים פְּסִיכוֹלוֹגִיִּים רַבִּים, אֵין בְּנִמְצָא מַסְקָנוֹת חוֹתְכוֹת לְכָאן אוֹ לְכָאן.
הַהַכְרָעָה בְּנוֹשֵׂא הַפּוֹרְנוֹגְרַפְיָה לֹא תַּגִּיעַ מִתְּחוּם הַפְּסִיכוֹלוֹגְיָה.
הַפְּסִיכוֹלוֹגְיָה אֵינָהּ מַצְלִיחָה לְהוֹרוֹת עַל קַו מַנְחֶה וּבָרוּר - הַאִם הַפּוֹרְנוֹגְרַפְיָה רָעָה וּמַזִּיקָה אוֹ שֶׁמָּא הִיא לֹא מַזִּיקָה וְנֶחְמָדָה לַסְּבִיבָה.
הַמֶּחְקָרִים מַרְאִים, אָמְנָם, נֶזֶק חֲשִׁיבָתִי וְהִתְנַהֲגוּתִי מְסוּיָּם הַנּוֹגֵעַ רַק לְמִי שֶׁצּוֹרֵךְ אוֹתָהּ בְּכַמּוּיוֹת מוּגְזָמוֹת וְעוֹדְפוֹת, אַךְ הַבְּעָיָה הִיא כִּי מִי שֶׁצּוֹרֵךְ פּוֹרְנוֹגְרַפְיָה בְּכַמּוּת כְּזוֹ, סוֹבֵל כְּכָל הַנִּרְאֶה מִבְּעָיוֹת נַפְשִׁיּוֹת, וְהַפּוֹרְנוֹגְרַפְיָה מְשַׁמֶּשֶׁת לוֹ רַק כְּמִפְלָט.

מִכָּל הַנֶּאֱמָר לְעֵיל נִיתָּן הָיָה לְהַסִּיק כִּי אִי אֶפְשָׁר לְהַאֲשִׁים אֶת הַפּוֹרְנוֹגְרַפְיָה בְּפִשְׁעֵי הַמִּין, לְהַטִּיל עָלֶיהָ אֶת הָאַחְרָיוּת לְקִיּוּם אַנָּסִים וּפוֹשְׁעֵי מִין אֲחֵרִים.
יְתֵירָה מִזֹּאת, הַאֲשָׁמַת הַפּוֹרְנוֹגְרַפְיָה וַהֲטָלַת הָאַחְרָיוּת עָלֶיהָ בְּעִילַת הֱיוֹתָהּ מְשַׁבֶּשֶׁת אֶת הַמּוֹחַ עַד כְּדֵי גְּרִימַת אוֹנֶס מְסִירָה אֶת הָאַחְרָיוּת מֵהָאַנָּס עַצְמוֹ.
אִם אָנוּ, כְּחֶבְרָה, מְקַבְּלִים הַנָּחָה כְּזוֹ, כִּי הַפּוֹרְנוֹגְרַפְיָה הִיא הָאַשְׁמָה בְּדִרְדּוּר הַפְּסִיכוֹלוֹגִי, הֵיכָן מְקוֹמוֹ שֶׁל הָרָצוֹן הַחוֹפְשִׁי וְשֶׁל הַמּוּסָר הָאֱנוֹשִׁי בּוֹ אָנוּ מַאֲמִינִים, הָאָמוּר לִהְיוֹת לְכָל אָדָם חוֹפְשִׁי בִּמְדִינָה דֵּמוֹקְרָטִית?

בְּמָה שׁוֹנָה תְּמוּנַת הָאָדָם מִזּוֹ שֶׁצִּייֵּר אוֹגוּסְטִינוּס הַקָּדוֹשׁ כְּשֶׁתֵּיאֵר אֶת הָאָדָם בְּסִפְרוֹ 'הָעִיר הָאֱלוֹהִית'? הַאִם הָאָדָם הוּא יְצוּר מְחוּשָּׁב, הוֹגֵן וְחוֹשֵׁב, אוֹ שֶׁמָּא הוּא יְצוּר תַּאַוְותָן, שֶׁכָּל גֵּירוּי מֵעִיר בּוֹ יְצָרִים אֲפֵלִים הַגּוֹרְמִים לוֹ לְאַבֵּד אֶת אֱנוֹשִׁיּוּתוֹ וְאֶת הַמּוּסָר שֶׁלּוֹ?

עַל מְנַת לְבַצֵּעַ אוֹנֶס עוֹבֵר הָאַנָּס תַּהֲלִיכִים פְּסִיכוֹלוֹגִיִּים עֲמוּקִּים, בְּמִסְגַּרְתָּם הוּא מַגִּיעַ לְמַצָּב נַפְשִׁי בּוֹ הוּא מְבַטֵּל אֶת רְצוֹנָהּ שֶׁל הָאִישָּׁה וְרוֹאָה אוֹתָהּ כְּאוֹבְּיֶיקְט שֶׁמּוּתָּר לוֹ לֶאֱנוֹס.
הַפּוֹרְנוֹגְרַפְיָה אֵינָהּ הָאַחְרָאִית הַבִּלְעָדִית עַל יְצִירַת תַּהֲלִיכִים אֵלּוּ, הִיא אֵינָהּ אַחְרָאִית לָהֶם אֲפִילּוּ בְּמִידָּה מוּעָטָה, כְּפִי שֶׁהֵעִידוּ מֶחְקָרִים אֲחֵרִים מַעֲלֶה.
בֵּין הַשִּׁיקּוּלִים לִפְסוֹל אוֹ לְזַכּוֹת אֶת הַפּוֹרְנוֹגְרַפְיָה, הַפְּסִיכוֹלוֹגְיָה לֹא סִייְּעָה בְּיָדֵינוּ.
הִיא רַק הֶחֱרִיפָה אֶת הַוִּויכּוּחַ, לְמַעֲשֶׂה, מֵאַחַר וְהִיא מוֹתִירָה אֶת בְּנֵי הָאָדָם בְּדִילֵמָה.
אִם הַפּוֹרְנוֹגְרַפְיָה אֲשֵׁמָה בְּדִרְדּוּר מוּסָרִי, אֲזַי הָאָדָם אֵינוֹ אֶלָּא יְצוּר מָלֵא תַּאֲווֹת, הַמּוּשְׁפָּע מִגֵּירוּיִים קַלִּים בְּיוֹתֵר.
אִם הָאַשְׁמָה אֵינָהּ בַּפּוֹרְנוֹגְרַפְיָה, מַדּוּעַ אָנוּ מוֹצְאִים אוֹתָהּ אַשְׁמָה בְּדִרְדּוּר הַמּוּסָרִי שֶׁלָּנוּ וּבְאַחְרָיוּת לְאֶחָד מֵהַפְּשָׁעִים הַנּוֹרָאִים בְּיוֹתֵר הַקַּיָּימִים בֵּין בְּנֵי הָאָדָם?

פּוֹרְנוֹגְרַפְיָה בְּיִשְׂרָאֵל
כְּפִי שֶׁרָאִינוּ בַּחֲלָקִים קוֹדְמִים שֶׁל הָעֲבוֹדָה, הַפּוֹרְנוֹגְרַפְיָה הִיא נוֹשֵׂא מוּרְכָּב.
הוּא מַקִּיף חֲלָקִים גְּדוֹלִים שֶׁל הַשִּׂיחַ הַדֵּמוֹקְרָטִי, וְיֵשׁ מָקוֹם נִרְחָב לָדוּן בּוֹ.
הַדִּיּוּן אוֹדוֹת הַפּוֹרְנוֹגְרַפְיָה וּנְקוּדּוֹת הַהַשָּׁקָה שֶׁלָּהּ עִם הַדֶּמוֹקְרַטְיָה עָצוּם בְּגוֹדְלוֹ.
הֵחֵל מִזְּכוּיוֹת הַנָּשִׁים, דֶּרֶךְ חוֹפֶשׁ הַבִּיטּוּי וְהָעִיסּוּק, הַשְׁפָּעוֹת פְּסִיכוֹלוֹגִיּוֹת כָּאֵלּוּ וַאֲחֵרוֹת וְכָלֶה בְּוִויכּוּחַ אֲמִיתִּי בֵּין דָּת וּמְדִינָה.
בְּבָתֵּי מִשְׁפָּט מְכוּבָּדִים בָּעוֹלָם דָּנוּ בְּנוֹשֵׂא הַפּוֹרְנוֹגְרַפְיָה בְּכוֹבֶד רֹאשׁ וּבְשִׁיקּוּל דַּעַת.
הוּעֲלוּ סְיָיגִים וּתְנָאִים וְהִתְקַיֵּים דִּיּוּן אֲמִיתִּי בִּזְכוּיוֹת הַמְּדִינָה וְהָאֶזְרָח וְהַיַּחַס אֲלֵיהֶן בַּהֲפָצַת הַפּוֹרְנוֹגְרַפְיָה.
אֵלּוּ הָיוּ דִּיּוּנִים שֶׁהֵנִיבוּ פִּסְקֵי דִּין פּוֹרְצֵי דֶּרֶךְ בַּמְּדִינוֹת בָּהֶן נֶעֶרְכוּ, שֶׁעֲלֵיהֶם מִתְבַּסְּסוֹת פְּסִיקוֹת מְאוּחָרוֹת יוֹתֵר גַּם בְּנוֹשְׂאִים אֲחֵרִים.

בְּיִשְׂרָאֵל הַדְּבָרִים שׁוֹנִים.
הַפּוֹרְנוֹגְרַפְיָה הִיא נוֹשֵׂא שֶׁלֹּא מְדַבְּרִים עָלָיו אוֹ דָּנִים בּוֹ.
בַּשָּׁנִים הָאַחֲרוֹנוֹת קַיָּימוֹת בְּיִשְׂרָאֵל חֲנוּיוֹת סֶקְס הַמּוֹכְרוֹת אֶת מַרְכּוּלְתָּן לְכָל דּוֹרֵשׁ.
אֵלּוּ נִמְצָאוֹת בְּתַחֲנוֹת מֶרְכָּזִיּוֹת בְּעָרִים שׁוֹנוֹת אוֹ בַּאֲזוֹרֵי תַּעֲשִׂיָּה שׁוֹנִים.

נִרְאֶה הָיָה כִּי הַפּוֹרְנוֹגְרַפְיָה זָכְתָה לְעֶדְנָה מְסוּיֶּמֶת כַּאֲשֶׁר, בְּמִסְגֶּרֶת שִׁידּוּרֵי הַלַּוְויָן, זָכְתָה חֶבְרַתyes בִּשְׁנַת 2000 לְשַׁדֵּר אֶת עֲרוּץ פְּלֵייְבּוֹי וַעֲרוּץ סְרָטִים פּוֹרְנוֹגְרָפִיִּים.
שָׁנָה מְאוּחָר יוֹתֵר זָכוּ גַּם חַבְרוֹת הַכְּבָלִים לְשַׁדֵּר אֶת עֲרוּצֵי פְּלֵייְבּוֹי וַעֲרוּצֵי פּוֹרְנוֹגְרַפְיָה מִשֶּׁלָּהֶן, שֶׁנִּקְרְאוּ וּוִֹיוִֹיד וּסְפֵייְס.
עַל פִּי נְתוּנֵי חֶבְרוֹת הַכְּבָלִים וְהַלַּוְויָין, הַיִּשְׂרְאֵלִים הִינָּם בַּעֲלֵי יֵצֶר בָּרִיא בְּיוֹתֵר.
כַּאֲשֶׁר סִיפְּקוּ חֶבְרוֹת הַכְּבָלִים מת"ב וְתֵבֵל אֶת שֵׁירוּתֵי הָעֲרוּצִים הַפּוֹרְנוֹגְרָפִיִּים בְּחִינָּם, הָיוּ 70% מֵהַלָּקוֹחוֹת מְחוּבָּרִים לַעֲרוּצִים אֵלּוּ.
בְּחֶבְרַת yes שִׁילְּמוּ 50% מֵהַלָּקוֹחוֹת כְּ-20 שְׁקָלִים עַל מְנַת לִזְכּוֹת בַּעֲרוּצִים אֵלּוּ.
בְּחֶבְרַת מת"ב, שֶׁגַּם הִיא דָּרְשָׁה תַּשְׁלוּם, צָפוּ 30% מִלָּקוֹחוֹתֶיהָ בַּעֲרוּצֵי הַפּוֹרְנוֹגְרַפְיָה.
עַל פִּי סֶקֶר שֶׁעָשְׁתָה חֶבְרַת yes, 20% מִצַּרְכָנֵי עֲרוּצֵי הַפּוֹרְנוֹגְרַפְיָה הֵם צַרְכָנִים 'כְּבֵדִים' שֶׁצָּפוּ בְּיוֹתֵר מִשְּׁלִישׁ מֵהָעַרְבִים בְּשִׁידּוּרֵי הַפּוֹרְנוֹגְרַפְיָה.
הַנָּתוּן הַמְּעַנְיֵין בְּיוֹתֵר הָיָה כִּי דַּוְוקָא הָעֲרוּצִים הַפּוֹרְנוֹגְרָפִיִּים הַקָּשִׁים יוֹתֵר זָכוּ לַבִּיקּוּשׁ גָּדוֹל יוֹתֵר, לְעוּמַּת עֲרוּץ פְּלֵייְבּוֹי, הַמְּשַׁדֵּר תְּכָנִים רַכִּים יוֹתֵר מֵהָעֲרוּצִים הַפּוֹרְנוֹגְרָפִיִּים.

אֵין פֶּלֶא שֶׁנְּתוּנֵי צְפִיָּיה אֵלּוּ הִדְאִיגוּ בְּיוֹתֵר אֶת חַבְרֵי הַכְּנֶסֶת הַדָּתִיִּים, שָׁב-25.9.2001 הֶעֱבִירוּ יַחַד עִם הַשְּׁדוּלָּה הַנָּשִׁית אֶת הַחוֹק הָאוֹסֵר עַל שִׁידּוּרֵי הַפּוֹרְנוֹגְרַפְיָה.
חֶבְרוֹת הַכְּבָלִים הִצְלִיחוּ, אָמְנָם, לְהִתְחַמֵּק מִיִּישּׂוּם מָלֵא שֶׁל הַחוֹק בְּעֶזְרַת פְּרָצוֹת בַּחוֹק, בְּאִישּׁוּר הַיּוֹעֵץ הַמִּשְׁפָּטִי לַמֶּמְשָׁלָה, אַךְ כַּעֲבוֹר פָּחוֹת מִשָּׁנָה נֶאֱסַר עַל שִׁידּוּרֵי הַפּוֹרְנוֹגְרַפְיָה בְּכָל הַצּוּרוֹת וְהָאֶמְצָעִים.
הַמַּאֲבָק לֹא נִגְמַר כְּכָל הַנִּרְאֶה, שֶׁכֵּן חֶבְרַת פְּלֵיי.טִי.וִי., הַזַּכְיָינִית שֶׁל שִׁידּוּרֵי פְּלֵייְבּוֹי בָּאָרֶץ, עוֹתֶרֶת לְבָגָ"ץ בַּטִּיעוּן לְפִיו אֵין הִיא מְשַׁדֶּרֶת פּוֹרְנוֹגְרַפְיָה אֶלָּא אֵרוֹטִיקָה, וּתְבִיעָתָהּ נִידּוֹנָה כָּעֵת בְּבֵית הַמִּשְׁפָּט הָעֶלְיוֹן.

לְצַעֲרֵנוּ הָרַב, הַוִּויכּוּחַ אוֹדוֹת הַפּוֹרְנוֹגְרַפְיָה בְּיִשְׂרָאֵל הָיָה קָצָר, אֵלִים וְלֹא זָכָה לְהִתְנַגְּדוּת מַשְׁמָעוּתִית כָּלְשֶׁהִי.
הַלַּחַץ וְשִׁיתּוּף הַפְּעוּלָּה שֶׁל חַבְרֵי הַכְּנֶסֶת הַדָּתִיִּים וְהַשְּׁדוּלָּה הַנָּשִׁית בַּכְּנֶסֶת, אֶל מוּל הָרְפִיסוּת הַקּוֹאָלִיצְיוֹנִית שֶׁל הַשְּׂמֹאל וְהַמִּפְלָגוֹת הַחִילּוֹנִיּוֹת, הֵבִיאָה לְנִיצָּחוֹן בָּזָק שֶׁל תּוֹמְכֵי הַחוֹק בַּכְּנֶסֶת, לְלֹא קִיּוּם דִּיּוּן אֲמִיתִּי בַּסּוּגְיָה.
עַל רֶקַע הַמַּצָּב הַבִּיטְחוֹנִי הַיָּרוּד, הַצִּיבּוּר בְּיִשְׂרָאֵל לֹא גִּילָּה כּוֹל עִנְיָין בָּחוּקִּים שֶׁהוֹעָבְרוּ בַּכְּנֶסֶת.

כְּפִי שֶׁהִדְגַּמְתִּי בְּמַאֲמָר זֶה, הַוִּויכּוּחַ אוֹדוֹת הַפּוֹרְנוֹגְרַפְיָה מוּרְכָּב וּמְעַנְיֵין הַרְבֵּה יוֹתֵר מִכְּפִי שֶׁמַּצִּיגִים הַתּוֹמְכִים בַּצֶּנְזוּרָה עָלֶיהָ.
הִיא עֲשׂוּיָה לֹא לִהְיוֹת נְעִימָה לָנוּ, פּוֹגַעַת וְחוּצְפָּנִית, אַךְ קִיּוּמָהּ הוּא הוֹכָחָה לְחוֹסֶן חֶבְרָתִי וְלַיְּכוֹלֶת לְהִתְמוֹדֵד עִם דְּבָרִים שֶׁקִּיּוּמָם אֵינוֹ נָעִים לָנוּ וְשֶׁאוֹתָם אֵין אָנוּ, כְּחֶבְרָה, אוֹהֲבִים לִרְאוֹת.
דֵּעָה אִישִׁית וְסִיכּוּם
הַפּוֹרְנוֹגְרַפְיָה הִיא גַּסָּה וְאַלִּימָה.
הִיא צוֹרֶמֶת, מַגְעִילָה, חוֹדְרָנִית וּמְפֵרָה אֶת הַשְּׁלֵוָוה.
בְּמַקְבִּיל הִיא מְגָרָה, יָפָה וּמְהַפְּנֶטֶת.
הִיא וִיכּוּחַ קָשֶׁה, אָרוֹךְ וּמוּרְכָּב שֶׁיֵּשׁ לָדוּן בּוֹ בִּפְתִיחוּת וּבְאוֹמֶץ.
הַפּוֹרְנוֹגְרַפְיָה נוֹשֵׂאת בְּקִרְבָּהּ דִּיּוּנִים רַבִּים וּמַעֲמִיקִים אוֹדוֹת זְכוּיוֹת שׁוֹנוֹת, עֲרָכִים שׁוֹנִים וּמְחוּיָּבוּיוֹת שׁוֹנוֹת שֶׁלָּנוּ כְּאֶזְרָחִים.
בְּמַקְבִּיל הִיא מְהַוָּוה גַּם חֵלֶק מֵעוֹלָם אָפֵל שֶׁיֵּשׁ בּוֹ נִיצּוּל, אוֹנֶס וּנְגָעִים חֶבְרָתִיִּים אֲחֵרִים שֶׁאָנוּ חַיָּיבִים לְהִילָּחֵם בָּהֶם.
הִיא עָרַךְ שֶׁאָנוּ כְּחֶבְרָה דֶּמוֹקְרָטִית חַיָּיבִים לְדַבֵּר עָלָיו, לְהַכִּיר בּוֹ עַל חֶסְרוֹנוֹתָיו וְיִתְרוֹנוֹתָיו, כְּמִכְלוֹל, וְלֹא לְהִתְעַלֵּם מִקִּיּוּמוֹ בַּשֵּׁם נוֹחִיּוּתֵנוּ.

הָרֶגֶשׁ הָרִאשׁוֹן הַמִּתְעוֹרֵר בְּמַגָּע עִם הַפּוֹרְנוֹגְרַפְיָה הוּא הַסַּקְרָנוּת וְהָרָצוֹן לִרְאוֹת, לְצַד הַשְּׁאִיפָה לַיְּכוֹלֶת לְהָצִיץ מִבְּלִי לְהִיפָּגַע.
אוּלָם עִם הַחֲשִׂיפָה מַגִּיעַ גַּם הַגּוֹעַל וְהַשִּׁעֲמוּם.
הַסְּרָטִים הַפּוֹרְנוֹגְרָפִיִּים הָרִאשׁוֹנִים שֶׁרָאִיתִי עוֹרְרוּ בִּי עִנְיָין וְסַקְרָנוּת, אוּלָם בְּשָׁלָב מְאוּחָר יוֹתֵר שִׁעְמְמוּ וְאַף הִגְעִילוּ אוֹתִי.
הַתְּמוּנוֹת הַגֵּנִיקוֹלוֹגִיּוֹת, פְּשׁוּטוֹ כְּמַשְׁמָעוֹ, הַמּוּצָּגוֹת בַּפּוֹרְנוֹגְרַפְיָה, הִפְסִיקוּ "לַעֲשׂוֹת לִי אֶת זֶה" בְּשָׁלָב מְסוּיָּם.

הַפּוֹרְנוֹגְרַפְיָה אַחְרָאִית לְקִיּוּם וְהַנְצָחַת תַּעֲשִׂיַּית נִיצּוּל וְאוֹנֶס, עַל כָּךְ אֵין עוֹרְרִין.
הַמַּחְסָנִים וְהַתְּנָאִים הַהִיגְיֵינִיִּים הַנּוֹרָאִים בָּהֶם עוֹבְדִים שַׂחְקָנֵי הַפּוֹרְנוֹגְרַפְיָה מְעוֹרְרִים חַלְחָלָה בְּכָל יְצוּר אֱנוֹשִׁי בַּר דַּעַת.
סִיפּוּרֵי הַנִּיצּוּל וְהָאוֹנֶס הַמִּתְקַיְּימִים תּוֹךְ כְּדֵי צִילּוּם סְרָטִים אֵלּוּ מַבְחִילִים וּמְקוֹמְמִים כְּאֶחָד.
עַל כָּךְ יֵשׁ לְהוֹסִיף אֶת הַמִּסְפָּר הַגָּדוֹל שֶׁל הַפְּעִילוּיוֹת הַמִּינִיּוֹת אוֹתוֹ חַיֶּיבֶת שַׂחְקָנִית בְּתַעֲשִׂיָּיה לְבַצֵּעַ מִידֵי יוֹם עַל מְנַת לְצַלֵּם סֶרֶט אֶחָד בְּמִסְפַּר יָמִים, כָּל זֹאת תְּמוּרַת שָׂכָר זָעוּם, שְׁחִיקָה גּוּפָנִית וְהֶרֶס עַצְמִי בְּקֶצֶב מוּגְבָּר.
אֵין אֲנִי מְדַבֵּר כָּאן אֲפִילּוּ עַל הַתּוֹפָעָה הַחֲמוּרָה בְּיוֹתֵר הַמְּהַוּוֹה חֵלֶק מֵעוֹלָם הַפּוֹרְנוֹגְרַפְיָה, הַפֵּדוֹפִילְיָה וְנִיצּוּל הַקְּטִינִים לְסִיפּוּק יִצְרֵיהֶם שֶׁל סוֹטֵי מִין שׁוֹנִים.
אוּלָם כָּל אֵלֶּה אֵינָם הַצְּדָקָה לְבִיטּוּל הַפּוֹרְנוֹגְרַפְיָה.

הַפּוֹרְנוֹגְרַפְיָה אוֹחֶזֶת, בְּצֶדֶק, בִּקְרָנוֹת מִזְבַּח חוֹפֶשׁ הַבִּיטּוּי וְהָעִיסּוּק וּמְנַצֶּלֶת פְּסִיקוֹת לֹא בְּרוּרוֹת שֶׁל בָּתֵּי הַמִּשְׁפָּט בָּעוֹלָם עַל מְנַת לְהַמְשִׁיךְ וּלְהִתְקַיֵּים.
נִיצּוּל הַמַּאֲבָקִים הַפְּנִימִיִּים שֶׁל מִתְנַגְּדֶיהָ תּוֹרֵם גַּם הוּא לְהֶמְשֵׁךְ קִיּוּמָהּ בַּצּוּרָה הָאֲפֵלָה בָּהּ הִיא מִתְקַיֶּימֶת כַּיּוֹם .
בְּאוֹפֶן כָּזֶה יַמְשִׁיךְ נִיצּוּל הַנָּשִׁים, הָאוֹנֶס וְהָרֶוַוח מֵהֶם.
הַפֶמִינִיסְטִיּוֹת הַנֶּאֱבָקוֹת בְּפוֹרְנוֹגְרַפְיָה וְהַפְּסִיכוֹלוֹגִים הַחֲלוּקִים בְּדֵעוֹתֵיהֶם לֹא יוּכְלוּ לְנַצֵּחַ בְּאוֹפֶן כָּזֶה לְעוֹלָם.

בָּרֹאשׁ וּבָרִאשׁוֹנָה אָנוּ צְרִיכִים לְהַגְדִּיר וּלְהָבִין - הַפּוֹרְנוֹגְרַפְיָה לֹא נוֹעֲדָה לְכוּלָּם.
הִיא נוֹעֲדָה לְבִידּוּרָם שֶׁל אֲנָשִׁים בְּגִירִים וּבוֹגְרִים, הַמְּבִינִים מָה עֵינֵיהֶם רוֹאוֹת.
הַפּוֹרְנוֹגְרַפְיָה נוֹעֲדָה לָתֵת לְאוֹתָם הָאֲנָשִׁים גֵּירוּי מִינִי וְלִגְרוֹם לָהֶם הֲנָאָה.
הַפּוֹרְנוֹגְרַפְיָה לֹא נוֹעֲדָה לִילָדִים וּבְנֵי נוֹעַר.
הַפּוֹרְנוֹגְרַפְיָה, כְּמוֹ הַמִּין, אוֹתוֹ הִיא מִתְיַימֶּרֶת לְתַעֵד, נוֹעֲדָה לִמְבוּגָּרִים - בְּשׁוּם פָּנִים וָאוֹפֶן לֹא לְאֵלֶּה אֲשֶׁר אֵינָם מוּכָנִים נַפְשִׁית לִצְפּוֹת בָּהּ.

הַשִּׁינּוּי בִּתְפִיסַת הַפּוֹרְנוֹגְרַפְיָה צָרִיךְ לְהִתְקַיֵּים, אַךְ לֹא נִיתָּן לְבָטְלָהּ לַחֲלוּטִין, אֶלָּא רַק לַהֲבִינָהּ וְלִקְבּוֹעַ לָהּ גְּבוּלוֹת.
חֵלֶק רִאשׁוֹן וְחָשׁוּב בְּשִׁינּוּי תְּפִיסַת הַפּוֹרְנוֹגְרַפְיָה צָרִיךְ לִהְיוֹת טָמוּן בַּחִינּוּךְ.
חֲשִׂיפַת בְּנֵי נוֹעַר וִילָדִים לְפוֹרְנוֹגְרַפְיָה אֵינָהּ נְכוֹנָה וּמַזִּיקָה לִנְפָשׁוֹת שֶׁאֵינָן יְכוֹלוֹת לְהִתְמוֹדֵד עִם הַפּוֹרְנוֹגְרַפְיָה.
הַעֲבָרַת הַיֶּדַע וְהַהֲבָנָה כִּי הַחוֹמֶר הַמְּצוּלָּם וּמְתוֹאָר בְּפּוֹרְנוֹגְרַפְיָה הוּא בְּדָיָה, יִמְנַע מִבְּנֵי נוֹעַר אֶת הַחֲשִׂיפָה הַמּוּקְדֶּמֶת וְהַלֹּא רְצוּיָה שֶׁאָנוּ כֹּה חוֹשְׁשִׁים מִמֶּנָּה.
הַחֲשִׂיפָה הָרִאשׁוֹנִית וְהַמְּבוּקֶּרֶת בָּהּ יַסְבִּירוּ מַהִי פּוֹרְנוֹגְרַפְיָה, לְמִי הִיא נוֹעֲדָה וּבְעִיקָּר לְמִי הִיא לֹא נוֹעֲדָה, תַּחֲסוֹךְ הַרְבֵּה בְּעָיוֹת עֲתִידִיּוֹת שֶׁל חוֹסֶר הֲבָנָה מִינִי.
יֵשׁ לְהַסְבִּיר בְּצוּרָה בְּרוּרָה בְּיוֹתֵר כִּי הַיְּחָסִים בֵּין הַמִּינִים הַמִּתְקַיְּימִים בְּפוֹרְנוֹגְרַפְיָה אֵינָם אֲמִיתִּיִּים וְהֵם יְצִיר פַנְטַזְיָה שֶׁל הַבַּמַּאי וְתוּ לֹא.
יֵשׁ לְהַנְחִיל אֶת הַהֲבָנָה כִּי הַמִּין הוּא חֵלֶק מֵחַיֵּינוּ, וּמִתְקַיֵּים בֵּינֵינוּ לְבֵין אוֹתוֹ שׁוּתָּף אוֹתוֹ אָנוּ בּוֹחֲרִים לְשַׁתֵּף בַּמִּישׁוֹר הָאִינְטִימִי הַזֶּה.
הַתְּמוּנָה הַמְּעוּוֶּתֶת הַמּוּצֶּגֶת בְּפוֹרְנוֹגְרַפְיָה אוֹדוֹת הַיְּחָסִים שֶׁבֵּין הַמִּינִים הַשּׁוֹנִים אֵינָהּ נְכוֹנָה, וְעַל מַעֲרֶכֶת הַחִינּוּךְ, וְהַהוֹרִים בְּעִיקָּר, לְהַסְבִּיר זֹאת.
מִין וְאֵרוֹטִיקָה הֵם דְּבָרִים יָפִים, הֵם מוֹסִיפִים אַהֲבָה וְצֶבַע לְחַיֵּינוּ.
הַמִּינִיּוּת הָאֱנוֹשִׁית הִיא חֵלֶק מֵאִתָּנוּ וּטְבוּעָה בְּנוֹ.
אַל לָנוּ לְהַסְתִּיר אוֹתָהּ וְלִדְחוֹק אוֹתָהּ לְפִינָּה אֲפֵלָה וְאֶל לָנוּ, בְּאוֹתָהּ הַמִּידָּה, לְהוֹזִיל אוֹתָהּ וְלַהֲפוֹךְ אוֹתָהּ לְקַלָּה לְהַשָּׂגָה כְּפִי שֶׁעוֹשֶׂה הַפּוֹרְנוֹגְרַפְיָה.

שִׁינּוּי נוֹסָף צָרִיךְ לָבוֹא מִצַּד הַפֵמִינִיזְם – שִׁינּוּי בְּמַעֲמָדָן שֶׁל שַׂחְקָנִיּוֹת הַפּוֹרְנוֹגְרַפְיָה.
הַפֵמִינִיזְם יַרְוִויחַ יוֹתֵר אִם יִבְחַר לְמַקֵּד אֶת מַאֲבָקוֹ בְּשִׁינּוּי תְּנָאֵי הַעֲסָקָתָם שֶׁל הָעוֹסְקִים בְּפּוֹרְנוֹגְרַפְיָה, הָחֵל מִקְּבִיעַת שְׂכַר מִינִימוּם, דֶּרֶךְ קִיּוּם חוֹזֵי הָעִסְקָה וְכָלֶה בִּקְבִיעַת תְּנָאֵי עֲבוֹדָה מִינִימָלִיִּים וְהַשָּׂגַת פִּיקּוּחַ הָדוּק יוֹתֵר עַל הָעוֹבְדִים בַּתַּעֲשִׂיָּיה.
פִּיקּוּחַ מַקִּיף עַל שְׁלַל נוֹשְׂאִים, הֶחָל מִגִּיל הַמִּשְׁתַּתְּפִים בַּתַּעֲשִׂיָּיה וּמְנִיעַת הַעֲסָקַת קְטִינִים, קִיּוּם תְּנָאֵי נִיקָּיוֹן וְהִיגְיֵינָה מִינִימָלִיִּים וְהֶכְרֵחִיִּים בַּאֲתָרֵי הַתַּעֲשִׂיָּיה הַשּׁוֹנִים, וְכַלָּה בְּמִסְפַּר הַפְּעָמִים בָּהֶם נִיתָּן לִדְרוֹשׁ מֵהָעוֹבְדִים לְקַיֵּים יַחֲסֵי מִין, עַל מְנַת לִמְנוֹעַ אֶת שְׁחִיקַת הַנָּשִׁים הָעוֹבְדוֹת בַּתַּעֲשִׂיָּיה.
בְּכָךְ יַשִּׂיג הַפֵמִינִיזְם נִיצָּחוֹן כָּפוּל - הִיפָּרְדוּת מֵהָאֲגַף הַשַּׁמְרָנִי- דָּתִי וּפֵירוּק הַבְּרִית הַמּוּזָרָה בֵּינֵיהֶם, וְכֵן שִׁחְרוּר אֲמִיתִּי לְנָשִׁים, שֶׁכֵּן מֵעַתָּה תּוּכַלְנָה אֵלּוּ לַעֲמוֹד עַל שֶׁלָּהֶן בִּמְקוֹמוֹת עֲבוֹדָתָן.

מַאֲבָק נוֹסָף חַיָּיב לִהְיוֹת בַּקַּלּוּת בָּהּ מוּשֶּׂגֶת הַפּוֹרְנוֹגְרַפְיָה, הֶחָל מִשִּׁידּוּרֵי הַטֶּלֶוִויזְיָה הַשּׁוֹנִים, דּוּכְנֵי הָעִיתּוֹנִים ,סִפְרִיּוֹת הַוִּידֵיאוֹ וְרֶשֶׁת הָאִינְטֶרְנֵט.
שֶׁדּוֹרֵי הַטֶּלֶוִויזְיָה הָאֵרוֹטִיִּים חַיָּיבִים לִהְיוֹת מוּגַנִּים וּמוּצְפָּנִים, עַל מְנַת שֶׁקָּטִין הַצּוֹפֶה בַּטֵּלֵוִויזְיָה לֹא יוּכַל לְהַגִּיעַ לְשִׁידּוּרִים אֵלּוּ, מֵהֶם נֶהֱנִים הוֹרָיו.
הַטֶּכְנוֹלוֹגְיָה שֶׁל הַיּוֹם, 'כַּרְטִיסִים חֲכָמִים' וְשִׁידּוּר מְקוּדָּד, הֵם רַק הַצַּעַד הָרִאשׁוֹן בִּמְנִיעַת הַצְּפִיָּיה בְּפּוֹרְנוֹגְרַפְיָה מִן הַקָּהָל שֶׁאֵינוֹ אָמוּר לְצַפּוֹת בָּהּ.
הַפִּיקּוּחַ עַל חֲנוּיוֹת הַסְּפָרִים וְסִפְרִיּוֹת הַוִּידֵיאוֹ בָּהֶן נִמְכָּרִים חוֹמָרִים פּוֹרְנוֹגְרָפִיִּים חַיָּיב לִהְיוֹת הָדוּק יוֹתֵר, תּוֹךְ בְּדִיקַת תְּעוּדוֹת זֶהוּת אוֹ רִשְׁיוֹן נְהִיגָה וּוִֹידּוּא גִּילָם שֶׁל הַצַּרְכָנִים, עַל מְנַת לִמְנוֹעַ מִקְּטִינִים לְהַגִּיעַ לַחוֹמֶר הַפּוֹרְנוֹגְרָפִי.
בָּאִינְטֶרְנֵט, כְּבָר הַיּוֹם, יֶשְׁנָם אֲתָרִים רַבִּים הַמּוּגַנִּים עַל יְדֵי תּוֹכְנוֹת הַמּוֹנְעוֹת כְּנִיסָה שֶׁל קְטִינִים עַל יְדֵי קִידּוּד מְזַהֶה שֶׁל הַמִּשְׁתַּמֵּשׁ.
תּוֹכְנוֹת אֵלּוּ, כְּגוֹן netnanny וְ- cyberwatch, לֹא מְאַפְשְׁרוֹת כְּנִיסָה לָאֲתָר לְלֹא רִישּׁוּם מוּקְדָּם בָּאֲתָר מְאוּבְטָח, בּוֹ מִתְקַיֵּים וּוִֹידּוּא גִּיל הַמִּשְׁתַּמֵּשׁ וְהַהוֹכָחָה נִיתֶּנֶת עַל יְדֵי מְסִירַת מִסְפַּר כַּרְטִיס אַשְׁרַאי.
הַתְקָנַת תּוֹכְנוֹת הַמְּזַהוֹת אֲתָרִים פּוֹרְנוֹגְרָפִיִּים וּמוֹנַעַת כְּנִיסָה לְלֹא קוֹד יָדוּעַ מֵרֹאשׁ בַּמַּחְשֵׁב תִּמְנַע אַף הִיא כְּנִיסַת מִשְׁתַּמְּשִׁים לֹא רְצוּיִים לַאֲתָרֵי פּוֹרְנוֹגְרַפְיָה.

כָּל הָאֶמְצָעִים הַלָּלוּ, חִינּוּךְ נָכוֹן, שִׁיפּוּר הַתְּנָאִים וְהַהֲגָנָה עַל זְכוּיוֹת הַנָּשִׁים וּמְנִיעַת הַצְּפִיָּיה וְהַצְּרִיכָה עַל יְדֵי קְטִינִים, יְסַיְּיעוּ בְּיָדֵינוּ לִמְנוֹעַ אוֹ לְפָחוֹת לְהֵיאָבֵק בְּצוּרָה טוֹבָה יוֹתֵר בְּהַשְׁפָּעוֹתֶיהָ הַשְּׁלִילִיּוֹת שֶׁל הַפּוֹרְנוֹגְרַפְיָה, וִיאַפְשְׁרוּ לָהּ לְהַמְשִׁיךְ לְהִתְקַיֵּים בְּכָבוֹד.
הַפּוֹרְנוֹגְרַפְיָה אֵינָהּ תְּמָנוּן רַב זְרוֹעוֹת הַהוֹרֵס אֶת חַיֵּינוּ וּמְעַוֵּות אֶת הָעֲרָכִים בָּהֶם אָנוּ מַאֲמִינִים.
הִיא מְהַוָּוה בִּידּוּר, גֵּירוּי וּמְקוֹר עוֹנֶג לְצוֹרְכִים אוֹתָהּ.
צְרִיכָה לֹא נְכוֹנָה שֶׁל פּוֹרְנוֹגְרַפְיָה עֲשׂוּיָה אָמְנָם לְהַזִּיק, עֲשׂוּיָה אָמְנָם לְעַוֵּות עֲרָכִים וּלְהַעֲבִיר מְסָרִים לֹא רְצוּיִים בַּחֶבְרָה, אוּלָם לַמְרוֹת כָּל אֵלֶּה יֵשׁ לָהּ זְכוּת לְהִתְקַיֵּים.
בְּשֵׁם חוֹפֶשׁ הַבִּיטּוּי וְחוֹפֶשׁ הָעִיסּוּק, עֲרָכִים בְּסִיסִיִּים בְּדֵמוֹקְרַטְיָה, עֶצֶם קִיּוּמָהּ, וְהַהַכָּרָה בִּזְכוּתָהּ שֶׁל הַפּוֹרְנוֹגְרַפְיָה לְהִתְקַיֵּים, אֵינוֹ אוֹמֵר שָׁאַל לָנוּ לְהֵיאָבֵק בַּתּוֹפָעוֹת הַשְּׁלִילִיּוֹת הַנִּלְוָות אֵלֶיהָ וְנֶחְבָּאוֹת בְּצִילָּהּ - מַאֲבָק מוּשְׂכָּל שֶׁל הַחֶבְרָה הַדֶּמוֹקְרָטִית בְּתוֹפָעוֹת שְׁלִילִיּוֹת אֵלּוּ יַצְלִיחַ לַעֲקוֹר אֶת הָרוֹעַ מִבְּלִי לִפְגּוֹעַ בְּתַעֲנוּג אוֹתוֹ מְסַפֶּקֶת הַפּוֹרְנוֹגְרַפְיָה לְצַרְכָנֶיהָ הַשּׁוֹנִים.

יְצִירַת גְּדֵרוֹת וְאִיסּוּרִים גּוֹרְפִים סְבִיב הַפּוֹרְנוֹגְרַפְיָה, מְנִיעַת חִינּוּךְ נָכוֹן הַנּוֹגֵעַ לְמִינִיּוּת הָאֱנוֹשִׁית וְהַיּוֹפִי שֶׁבָּהּ עֲשׂוּיִים לְהַזִּיק יוֹתֵר בַּטְּוָוח הָאָרוֹךְ.
כָּל אֵלֶּה יָבִיאוּ לְבוּרוּת, חוֹסֶר הֲבָנָה הַנּוֹגֵעַ לַיְּחָסִים בֵּין הַמִּינִים, וּלְתוֹצָאוֹת גְּרוּעוֹת יוֹתֵר מֵאֵלּוּ הַנִּגְרָמוֹת מֵעֶצֶם קִיּוּם הַפּוֹרְנוֹגְרַפְיָה בְּצוּרָתָהּ הַנּוֹכְחִית.
חֲזָרָה לְמַחֲשָׁבָה 'אוֹגוּסְטִינִית' בְּכָל הַנּוֹגֵעַ לְמִינִיּוּת הָאֱנוֹשִׁית תָּבִיא לְבִיטּוּל כָּל הֶישֵּׂגֵי הַפֵמִינִיזְם הַנּוֹגְעִים לְשִׁוְויוֹן הַנָּשִׁים, מַעֲמָדָן, זְכוּיוֹתֵיהֶן וּמִינִיּוּתָן.
יְתֵירָה מִזֹּאת, אָנוּ נְאַבֵּד חֵלֶק חָשׁוּב מֵחַיֵּינוּ- אֶת הַיְּכוֹלֶת לֶאֱהוֹב וְלֵיהָנוֹת מֵאִינְטִימִיּוּת בֵּין שְׁנֵי בְּנֵי זוּג אוֹהֲבִים, וְאֶת הַיְּכוֹלֶת לְבַטֵּא זֹאת בְּאֶמְצָעִים שׁוֹנִים וּמְגוּוָּנִים.
