מְצָדָה הִיא כַּיּוֹם, אַחֲרֵי יְרוּשָׁלַיִם, הִיא הָאֲתָר הַפּוֹפּוּלָרִי בְּיוֹתֵר בָּאָרֶץ.
בִּשְׁנַת 2018 זִינֵּק מִסְפַּר הַמְּבַקְּרִים בָּאֲתָר לְ- 981,000 אִישׁ.
זֶהוּ הָאֲתָר הַפּוֹפּוּלָרִי בְּיוֹתֵר בְּקֶרֶב הַתַּיָּירִים הַמַּגִּיעִים לְיִשְׂרָאֵל.
כָּל הַשּׁוֹמֵעַ אֶת סִיפּוּרָהּ שֶׁל מְצָדָה, נִפְעַם מִן הַעֲצָמָה הָאֲצוּרָה בְּסִיפּוּר הֵרוֹאִי וּטְרָגִי זֶה.
הַשְּׂרִידִים וְהַנּוֹף מוֹסִיפִים לוֹ מֵמַד שֶׁל אֲמִינוּת וּמְצִיאוּתִיּוּת וּמְיַיחֲדִים אוֹתוֹ מִמֵּאוֹת טְרָגֶדְיוֹת סִפְרוּתִיּוֹת.

חֲפִירוֹתָיו שֶׁל פְּרוֹפֵסוֹר יִגְאָל יָדִין, הָאַרְכֵיאוֹלוֹג שֶׁחָשַׂף אֶת מְצָדָה בִּשְׁנוֹת הַ- 60 וּמִי שֶׁהָיָה הָרַמַטְכָּ"ל הַשֵּׁנִי שֶׁל צַהַ"ל, שֶׁהִסְתַּיְּימוּ בְּ-1965, וּמְלֶאכֶת הַשִּׁחְזוּר שֶׁהוּא הֵחֵל בָּהּ, הֵם שֶׁהֶעֱלוּ אֶת מְצָדָה עַל מַפַּת הַתַּיָּירוּת.
( כָּל זֹאת, מִבְּלִי לְהִתְעַלֵּם מִבְּנִיַּית קַו הָרַכֶּבֶל וּלְיָמִים גַּם הַמּוּזֵיאוֹן הַמְּקוֹמִי, שֶׁתָּרְמוּ לַפּוֹפּוּלָרִיּוּת שֶׁל הָאֲתָר).

בְּיָדִין חָבְרוּ כָּל הַתְּכוּנוֹת שֶׁנִּדְרְשׁוּ כְּדֵי לַהֲפוֹךְ אֶת מְצָדָה לְ'לָהִיט": חוֹקֵר מִן הַמַּעֲלָה הָרִאשׁוֹנָה, יוּקְרָה שֶׁל מַצְבִּיא וְרַמַטְכַּ"ל (לְמַעֲשֶׂה) שֶׁל מִלְחֶמֶת הָעַצְמָאוּת, מַרְצֶה מְחוּנָּן וְכוֹתֵב מְרַתֵּק.
הוּא הִשִּׂיג תְּרוּמוֹת, מַעֲנָקִים, תַּקְצִיבִים, סִיּוּעַ צְהָ"לִי וְאַלְפֵי מִתְנַדְּבִים, שֶׁאִישׁ לְפָנָיו וְאַחֲרָיו לֹא יָכוֹל הָיָה לְהַעֲמִיד לִרְשׁוּת חֲפִירָה אַרְכֵיאוֹלוֹגִית בְּיִשְׂרָאֵל.
דַּי הָיָה בְּכָל אֵלֶּה, כְּדֵי לְהַבְטִיחַ לַגִּילּוּיִים הַמַּרְשִׁימִים וְלַשִּׁחְזוּר הַמַּרְשִׁים לֹא-פָּחוֹת פּוֹפּוּלָארִיּוּת רַבָּה, וְעַל-יְדֵי כָּךְ לְחַזֵּק עוֹד יוֹתֵר אֶת נוֹכְחוּתוֹ שֶׁל הַמִּיתוֹס בַּתּוֹדָעָה.
הַחוֹפְרִים, חֶלְקָם כְּבָר בַּעֲלֵי שֵׁם וְחֶלְקָם בְּרֵאשִׁית דַּרְכָּם, עָסְקוּ בַּחֲפִירָה בְּסוּגְיוֹת אַרְכֵיאוֹלוֹגִיּוֹת שׁוֹנוֹת וּמְגוּּוֹנוֹת, אֲשֶׁר לְרַבּוֹת מֵהֶן לֹא הָיָה קֶשֶׁר עִם הַנְּצוּרִים וְהִתְאַבְּדוּתָם.
בְּנִיגּוּד לָמָּה שֶׁחוֹקְרִים פּוֹסְט צִיּוֹנִים נָטוּ לְהַצִּיג, הֵם עָסְקוּ בְּכָל הַתְּקוּפוֹת (כּוֹלֵל הַמִּמְצָאִים הַנַּבָּטִיִּים) וּבְכוֹל הָאַסְפֶּקְטִים שֶׁל הַחַיִּים בִּמְצָדָה, אֲבָל מִטֶּבַע הַדְּבָרִים, מַרְבִּית  דִּיוּוּחָיו לַצִּיבּוּר – בָּאָרֶץ וּבָעוֹלָם, בְּעֵת הַחֲפִירוֹת וְאַחֲרֵיהֶן – הִתְמַקְּדוּ בְּעִיקָּר בַּמָּצוֹר וּבְסוֹפוֹ הַטְּרָאגִי.

יֵשׁ לְהַנִּיחַ, שֶׁלְּפָחוֹת חֵלֶק מֵהַמְּבַקְּרִים בָּאִים לְמָקוֹם לֹא רַק בְּשֶׁל חֲשִׁיבוּתוֹ הָאַרְכֵיאוֹלוֹגִית וְהַנּוֹפִית, אֶלָּא גַּם בְּשֶׁל "סִיפּוּר מְצָדָה".
אָמְנָם בְּסִפְרוֹ רַב-הַמֶּכֶר, שֶׁכָּתַב סָמוּךְ לְתוֹם הַחֲפִירוֹת בְּעִבְרִית וּבְאַנְגְּלִית וְשֶׁהָיָה גַּם אַלְבּוֹם וְגַם סִיפּוּר מְרַתֵּק, דִּיוּוּחַ עַל הַגִּילּוּיִים הָאֲחֵרִים; אַךְ הֵן שְׁמוֹ בְּעִבְרִית ('מְצָדָה בַּיָּמִים הַהֵם – בַּזְּמַן הַזֶּה') וְהֵן שְׁמוֹ בְּאַנְגְּלִית ('מִבְצָרוֹ שֶׁל הוֹרְדוֹס וַעֲמִידָתָם הָאַחֲרוֹנָה שֶׁל הַקַּנָּאִים'), מְשַׁקְּפִים אֶת הַמֶּסֶר, שֶׁלְּדַעַת יָדִין, מִתְבַּקֵּשׁ מֵהֶן, בְּנוֹסָף לַמַּטָּרָה הַמַּדָּעִית שֶׁל הַחֲפִירוֹת.
אָכֵן, זוֹהֲרוֹ שֶׁל הַמִּיתוֹס עוּמְעַם הָחֵל מִשְּׁנוֹת הַ-80 שֶׁל הַמֵּאָה הָ-20 וְהַבִּיטּוּי הַצִּיבּוּרִי שֶׁל מַעֲמַד הַמִּיתוֹס, כְּגוֹן הַשְׁבָּעַת חַיָּילִים בִּמְרוֹמֵי מְצָדָה, הִשְׁתַּנָּה עִם רוּחַ הַזְּמַן, אַךְ סִיפּוּרָהּ שֶׁל מְצָדָה, עֲדַיִין חַי וְקַיָּים.

בַּחֲמִישִּׁים וַחֲמֵשׁ הַשָּׁנִים שֶׁעָבְרוּ מֵאָז הַחֲפִירָה שֶׁל יָדִין, נִיסּוּ חוֹקְרִים לְקַעְקֵעַ אֶת מִיתוֹס מְצָדָה.
הָחֵל מִשְּׁנוֹת הַשִּׁבְעִים קָמוּ חוֹקְרִים שֶׁשָּׁלְלוּ אֶת עֶצֶם אֲמִיתּוּת הַסִּיפּוּר.
הָיוּ, כְּמוֹ הָאַרְכֵיאוֹלוֹג מֵאִיר בֶּן דֹּב,  שֶׁהָיָה הָרִאשׁוֹן לְעַרְעֵר עַל עֶצֶם קִיּוּמוֹ שֶׁל הַקְּרָב וְעַל סִיפּוּר הַהִתְאַבְּדוּת.
בֶּן דֹּב, שֶׁהָיָה מֵחוֹפְרֵי מְצָדָה, טָעַן שֶׁהָאֵירוּעַ לֹא הִתְקַיֵּים כְּלָל, אֶלָּא הָיָה תַּרְגִּיל צְבָאִי שֶׁל הַצָּבָא הָרוֹמָאִי וְתוּ לֹא.

מַדְרִיךְ הַטִּיּוּלִים סֶפִי בֶּן יוֹסֵף, שֶׁהִכְשִׁיר מֵאוֹת רַבּוֹת שֶׁל מוֹרֵי דֶּרֶךְ, נָתַן לְגִרְסָה זוֹ בִּיטּוּי צִיבּוּרִי מְהַדְהֵד.
הוּא כּוֹתֵב: "שָׁנִים, שֶׁתּוֹךְ כְּדֵי נִיסְּיוֹנוֹתַי לְהִתְמוֹדֵד עִם הַמּוּזָרוּת הַבִּלְתִּי נִסְבֶּלֶת שֶׁל סִיפּוּר מְצָדָה, הָיִיתִי מוֹדֵד בְּרַגְלֵי אֶת כָּל מַעֲרֶכֶת הַמָּצוֹר הָרוֹמִית סְבִיב הַצּוּק שֶׁל מְצָדָה, מְפַשְׁפֵּשׁ בְּקִרְבִּי חוֹמַת הַדָּיֵיק וְהַמַּחֲנוֹת וּמְנַסֶּה לְחַשֵּׁב אֶת גּוֹדֶל הַשֶּׁקֶר הַיָּצוּק בְּסִיפּוּר הַמָּצוֹר, כְּשֶׁהִסְתַּבֵּר לִי שֶׁשּׁוּם כְּלֵי יְרִי רוֹמִי – בַּלִּיסְטְרָה, קָטַפּוּלְטָה, אוּנְגֶר וכיו"ב כְּלֵי אַרְטִילֶרְיָה – לֹא הָיָה מְסוּגָּל בִּקְלָעָיו וּבַחֲנִיתוֹתָיו הַמְּעוֹפְפִים לְהַגִּיעַ אֶל חוֹמַת הַמִּבְצָר.
עַל כֵּן, שָׁאַלְתִּי אֶת עַצְמִי שׁוּב וָשׁוּב, מָה רָאוּ הָרוֹמִים לְהָקִים מַעֲרֶכֶת כְּזוֹ, שֶׁהִיא סְטֵרִילִית וְלֹא פּוֹגַעַת כְּלָל בַּמִּבְצָר, שֶׁכַּהֵנָּה וְכָהֵנָּה נָשִׁים זְקֵנִים וָטַף הִסְתּוֹפְפוּ בֵּין חוֹמוֹתָיו....".

הַחוֹקֶרֶת הָאָמֵרִיקָאִית טְרוּדָה וַיְיס-רוֹזְמָרִין, עִרְעֲרָה עַל אֲמִתּוּתוֹ שֶׁל מִיתוֹס מְצָדָה וְכָפְרָה בְּסִיפּוּר הַהִתְאַבְּדוּת.
בְּהַרְצָאָה בִּירוּשָׁלַיִם בְּ-'73 ,הִיא טָעֲנָה שֶׁאַגָּדַת מְצָדָה לֹא הָיְיתָה וְלֹא נִבְרְאָה, וְכִי כּוּלָּהּ פְּרִי הַמְצָאָה שֶׁל בֶּן מַתִּתְיָהוּ, שֶׁחָשׁ אַשְׁמָה עַל שֶׁהָיָה בֵּין לוֹחֲמֵי יוֹדְפַת וְלֹא הִתְאַבֵּד עִמָּם.
"לִנְצוּרִים בִּמְצָדָה הָיְיתָה עֶלְיוֹנוּת טַקְטִית עַל הָרוֹמָאִים", הִיא אָמְרָה.
"הֵם לֹא הָיוּ בְּמַצָּב שֶׁל רָעָב אוֹ שֶׁל הִתְמוֹטְטוּת נַפְשִׁית, וְלָכֵן לֹא הֶגְיוֹנִי שֶׁכַּמָּה מֵאוֹת בְּנֵי אָדָם יִבְחֲרוּ לָמוּת בִּמְקוֹם לְהִילָּחֵם".

"אָכֵן לֹא הָיְיתָה בִּמְצָדָה שׁוּם הִתְאַבְּדוּת", אוֹמֵר בֶּן יוֹסֵף, בְּרֵיאָיוֹן לְ"מָקוֹר רִאשׁוֹן": "אֲנִי מַעֲבִיר עַל זֶה קוּרְס שָׁלֵם לַתַּלְמִידִים שֶׁלִּי, וּבְסוֹפוֹ אֲנַחְנוּ עוֹלִים לִמְצָדָה, מְפָרְקִים אֶת הָאֲתָר לְגוֹרְמִים וּמְסַיְּימִים בִּתְרוּעַת צְחוֹק גְּדוֹלָה מִפְּנֵי שֶׁיֵּשׁ בַּשֶּׁטַח לֹא מְעַט הוֹכָחוֹת לְכָךְ שֶׁלֹּא הָיְיתָה שָׁם הִתְאַבְּדוּת".

הֶחֱרָה הֶחֱזִיק אַחֲרֵיהֶם, הָאַרְכֵיאוֹלוֹג הַבְּרִיטִי דֶּיְוִויד סְטֶיְיסִי, שֶׁהִשְׁתַּתֵּף בַּחֲפִירוֹת מְצָדָה , אָמַר בַּחֲלוֹף חֲמִשִּׁים שָׁנָה, לַ'גַּרְדְּיָאן' הַבְּרִיטִי: "הַהִתְאַבְּדוּת הִיא הַמְצָאָה, אֵין לְזֶה הוֹכָחָה.
הַאִם יָדִין הִתְעַקֵּשׁ עַל הַסִּיפּוּר הַזֶּה מִפְּנֵי שֶׁהָיָה לְאוּמָּנִי, אוֹ מִפְּנֵי שֶׁרָצָה לְגַיֵּיס כֶּסֶף לַחֲפִירָה? הוּא הָיָה בִּיצּוּעִיסְט מְתוּחְכָּם וְיָדַע שֶׁכְּדֵי לְהַצְלִיחַ אַתָּה צָרִיךְ לִמְכּוֹר סִיפּוּר.
וְהוּא הִצְלִיחַ".

חוֹקְרִים אֲחָדִים סְבוּרִים שֶׁמֵּאוֹת בְּנֵי אָדָם, וּבָהֶם נָשִׁים וִילָדִים, הִתְאַבְּדוּ בִּמְצָדָה עִם סִיּוּם הַמֶּרֶד, אוּלָם הַמִּתְאַבְּדִים לֹא הָיוּ גִּיבּוֹרִים, אֶלָּא חֲבוּרַת מְרַצְּחִים שֶׁחָשְׁשׁוּ לְהִילָּחֵם בָּרוֹמָאִים.
נַחְמָן בֶּן יְהוּדָה, סוֹצְיוֹלוֹג מֵהָאוּנִיבֶרְסִיטָה הָעִבְרִית, עוֹרֵר סְעָרָה כְּשֶׁטָּעַן "וְכִי אֵיזֶה נֵס הִתְרַחֵשׁ בִּמְצָדָה, כְּפִי שֶׁמּוֹפִיעַ  בִּשְׁנֵי סְפָרָיו (בְּאַנְגְּלִית), "מִיתוֹס מְצָדָה: זִיכָּרוֹן מְשׁוּתָּף וּבְנִיָּיתוֹ שֶׁל מִיתוֹס בְּיִשְׂרָאֵל" וְ"הַקְרָבַת הָאֱמֶת: הָאַרְכֵיאוֹלוֹגְיָה וּמִיתוֹס מְצָדָה".
הוּא גַּם כָּתַב מַאֲמָר מְפוֹרָט בַּנּוֹשֵׂא בְּמָגָזִין "גָּלִילֵיאוֹ" לְמַדָּע וּלְאֵקוֹלוֹגְיָה בְּאוֹקְטוֹבֶּר 1995.

אֵין לִי סָפֵק שֶׁבֶּן יְהוּדָה מַכִּיר הֵיטֵב אֶת פָּרָשַׁת מֶרֶד הֲמַכַּבִּים וְהוּא יוֹדֵעַ הֵיטֵב, שֶׁאָמְנָם, מִילִּים אֵלּוּ מוּכָּרוֹת בְּהֶקְשֵׁר שֶׁל חֲנוּכָּה, אֲבָל בַּסֵּפֶר הָעוֹסֵק בִּמְצָדָה, בָּרוּר לַכּוֹל, שֶׁהַכַּוָּונָה הִיא לְהַקְבָּלַת מַצָּבָם שֶׁל אַנְשֵׁי מְצָדָה אָז לְמַצָּבָהּ שֶׁל יִשְׂרָאֵל בִּשְׁנֵי הָעֲשׂוֹרִים הָרִאשׁוֹנִים לְקִיּוּמָהּ.
הַקְבָּלָה זוֹ הִיא הַמְּכוּנָּה "תַּסְבִּיךְ מְצָדָה".

הַתֵּיזָה הָעִיקָּרִית שֶׁל בֶּן יְהוּדָה, הִיא שֶׂה"אֱמֶת" הָאַרְכֵיאוֹלוֹגִית שֶׁעָלְתָה מִן הַחֲפִירוֹת נִזְנְחָה, עָוְותָה בִּידֵי יָדִין וְהוֹעָלְתָה קָרְבָּן עַל מִזְבַּח קִידּוּמוֹ שֶׁל מִיתוֹס מְצָדָה.
בִּסְפָרָיו כּוֹתֵב בֶּן יְהוּדָה: "סִיפּוּר שֶׁל גְּבוּרָה בִּמְצָדָה פָּשׁוּט לֹא קַיָּים", הוּא כָּתַב בְּמַאֲמָר בְּ"גָּלִילֵיאוֹ".
"מְדוּבָּר בְּמֶרֶד שֶׁנִּידּוֹן לְכִישָּׁלוֹן.
סוֹפוֹ הָיָה כִּישָּׁלוֹן אַדִּיר שֶׁהִתְבַּטֵּא בְּהֶרֶס בֵּית הַמִּקְדָּשׁ הַשֵּׁנִי וִירוּשָׁלַיִם, בְּהֶרֶג הֲמוֹנֵי שֶׁל יְהוּדִים בִּידֵי הַלִּגְיוֹנוֹת הָרוֹמָאִיִּים וּבְהִתְאַבְּדוּת טְרָגִית מְזַעְזַעַת".
אֶלָּא שֶׁבֶּן יְהוּדָה לֹא מִסְתַּפֵּק בְּכָךְ, הוּא יוֹצֵא בְּהַתְקָפָה מְשׁוּלַּחַת רֶסֶן עַל יָדִין וְטוֹעֵן שֶׁהוּא "מְעַוֵּות", מַמְצִיא", מְסַלֵּף".
מַעֲלִים עוּבְדּוֹת וְעוֹד.
גַּם אֶת שְׁמַרְיָה גּוּטְמָן, כְּמוֹ אֶת יָדִין, הוּא מַאֲשִׁים בְּ"זִיּוּף מִמְצָאֵי חֲפִירָה".

הֵדֵי הַוִּויכּוּחַ בֵּין בֶּן יְהוּדָה הַחַי לְיָדִין הַמֵּת עֲדַיִין מַסְעִירִים אֶת הָרוּחוֹת.
אַמְנוֹן בֶּן תּוֹר, אַרְכֵיאוֹלוֹג שֶׁחָפַר בִּמְצָדָה לְצִדּוֹ שֶׁל יָדִין, בְּסִפְרוֹ "בַּחֲזָרָה מְצָדָה", שֶׁיָּצָא לָאוֹר בִּשְׁנַת 1979 מַקְדִּישׁ בַּפֶּרֶק הָאַחֲרוֹן שֶׁל סָפְרוּ, עַמּוּדִים רַבִּים לְהִתְנַצְּחוּת עִם בֶּן יְהוּדָה.
"מִנַּיִן הַזַּעַם הַזֶּה שֶׁל בֶּן יְהוּדָה עַל יָדִין?" "הָאֵם יֵשׁ כָּאן תַּסְבִּיךְ עַל תַּסְבִּיךְ מְצָדָה?, תּוֹהָה בֶּן תּוֹר.
 "לוּ יָדִין הָיָה חַי הוּא הָיָה תּוֹבֵעַ אֶת בֶּן יְהוּדָה עַל הוֹצָאַת דִּיבָּה".
יָדִין נִפְטַר בְּ-1984, " וְכָךְ אֵינוֹ יָכוֹל לְהָגֵן עַל שְׁמוֹ הַטּוֹב", כּוֹתֵב בֶּן תּוֹר, "לְפִיכָךְ אֶהְיֶה אֲנִי לוֹ לְפֹה".

בֶּן יְהוּדָה מַאֲשִׁים אֶת יָדִין, שֶׁהִכְפִּיף אֶת הָאֱמֶת הָאַרְכֵאוֹלוֹגִית לְטוֹבַת הַמִּיתוֹס וְהֶעֱלָה אוֹתָהּ קָרְבָּן לְמַעַן טִיפּוּחוֹ.
יָדִין הָאַרְכֵאוֹלוֹג מוּאֲשָׁם בְּכָךְ שֶׁשָּׂמַח וְהִתְלַהֵב מִכּוֹל מִמְצָא שֶׁהִתְגַּלָּה בִּמְצָדָה.
בֶּן יְהוּדָה טוֹעֵן כְּנֶגְדּוֹ שֶׁהָיָה "רוֹמַנְטִיקָן" וּ"פַּטְרִיוֹט".
אַרְכֵיאוֹלוֹגִים שֶׁעָבְדוּ לְצִדּוֹ שֶׁל יָדִין מוֹדִים בְּ"אֲשָׁמוֹת" אֵלּוּ.
אוּלָם אֶת הַמַּסְקָנָה כִּי יָדִין "הֶעֱמִיד אֶת יִשְׁרָתוֹ וְאֶת שְׁמוֹ הַמַּדָּעִי, לִרְשׁוּת נָרָטִיב מְפוּקְפָּק, הוֹסִיף כַּמָּה פְּרָטִים דִּמְיוֹנִיִּים וְשִׁכְנֵעַ אֶת הַתְּמִימִים שֶׁמִּיתוֹס מְצָדָה הוּא אָכֵן אֱמֶת הִיסְטוֹרִית", יֵשׁ לִדְחוֹת בְּתַקִּיפוּת.
יֵשׁ לְהַבְחִין בֵּין פִּרְסוּם סֵפֶר מַדָּעִי לְסֵפֶר פּוֹפּוּלָרִי.
יָדִין עַצְמוֹ כָּתַב: אֵינִי מִתְיַימֵּר לְתָאֵר אֶת מְצָדָה וְאֶת כָּל שְׂרִידֶיהָ, עַל דֶּרֶךְ הַתֵּיאוּר הַמַּדָּעִי בִּלְבַד.
כַּוּוֹנָתִי לְשַׁתֵּף אֶת הַקּוֹרֵא, וְלוּ בִּמְעַט, בַּחֲוָויָיתֵנוּ הַגְּדוֹלָה".
מִכָּאן הַהִתְלַהֲבוּת הָעוֹלָה מִדִּבְרֵי יָדִין בְּסֵפֶר זֶה.
יָדִין טָעַן תָּמִיד שֶׁחוֹבָתוֹ שֶׁל הָאַרְכֵיאוֹלוֹג אֵינָהּ מִתְמָצֵית בָּעוֹלָם הָאָקָדֵמִי, אֶלָּא כְּלַפֵּי הַצִּיבּוּר הָרָחָב וְהָרַאֲיוֹנוֹת שֶׁנָּתַן לְאֶמְצְעֵי הַתִּקְשׁוֹרֶת הֵם רַק בִּיטּוּי לְכָךְ, אוּלָם הַטַּעֲנָה שֶׂיָדִין הִשְׁתַּמֵּשׁ בַּתִּקְשׁוֹרֶת כְּדֵי לְהָפִיץ פַּרְשָׁנוּיוֹת מְפוּקְפָּקוֹת" שֶׁל הַתַּגְלִיּוֹת בִּמְצָדָה, הִיא חַסְרַת בָּסִיס.

אֵין סָפֵק שֶׂיָדִין הֶחֱשִׁיב מְאֹד אֶת מִיתוֹס מְצָדָה וְאֶת הַמָּקוֹם שֶׁתָּפַס בְּתוֹדַעַת הַצִּיבּוּר.
מִיתוֹסִים כְּמוֹ זֶה שֶׁל מְצָדָה, אוֹ זֶה שֶׁל תֵּל חַי, שֶׁתֵּיאֵר אֶת מוֹתוֹ וְאֶת דְּבָרָיו הָאַחֲרוֹנִים שֶׁל יוֹסֵף טְרוּמְפֶּלְדּוֹר, מִילְּאוּ תַּפְקִיד חֶבְרָתִי חָשׁוּב שֶׁל מְכַנֶּה מְשׁוּתָּף וְקָבְעוּ קוֹד הִתְנַהֲגוּת, שֶׁנִּרְאֶה הָיָה רָאוּי בִּזְמַנּוֹ, בְּוַודַּאי בְּעֵינָיו שֶׁל דְּמוּת צִיבּוּרִית כְּמוֹ יָדִין.
אָכֵן, בַּשָּׁנִים הָרִאשׁוֹנוֹת שֶׁל לְקִיּוּמָהּ שֶׁל הַמְּדִינָה נַעֲשָׂה שִׁימּוּשׁ בַּמֶּחְקָר הָאַרְכֵיאוֹלוֹגִי גַּם לִצְרָכִים שׁוֹנִים.
הַמֶּחְקָר הָאַרְכֵיאוֹלוֹגִי גּוּיַּס לְמַטָּרוֹת שׁוֹנוֹת, בְּעִיקָּר לְהוֹכָחַת קִיּוּמוֹ שֶׁל הַיִּשּׁוּב הַיְּהוּדִי בָּאָרֶץ, כְּבָר מִזְּמַן כִּיבּוּשֵׁי יְהוֹשֻׁעַ בֵּן נוּן.
הָאַרְכֵיאוֹלוֹגְיָה שֶׁגּוּיְּסָה לֹא רַק כְּדֵי לְהַכִּיר אֶת הֶעָבָר, אֶלָּא גַּם כְּדֵי לְגַבֵּשׁ אֶת הַזֶּהוּת הַלְּאוּמִּית הַצִּיּוֹנִית.
הַדְּבָרִים מְאַפְיְינִים כִּמְעַט כָּל מֶחְקָר אַרְכֵיאוֹלוֹגִי בִּמְדִינוֹת הַמְּגַבְּשׁוֹת אֶת זֶהוּתָן.
אוּלָם, תּוֹפָעָה זוֹ שֶׁל גִּיּוּס הָאַרְכֵיאוֹלוֹגְיָה לְצָרְכֵי הַשָּׁעָה, שֶׁאִפְיְינָה אֶת הַמֶּחְקָר הָאַרְכֵיאוֹלוֹגִי בִּשְׁנוֹתֶיהָ הָרִאשׁוֹנוֹת שֶׁל הַמְּדִינָה, טִיעוּן שֶׁבּוֹ מִשְׁתַּמְּשִׁים הִיסְטוֹרְיוֹנִים וְסוֹצְיוֹלוֹגִים "חֲדָשִׁים", אֵינוֹ נָכוֹן כַּיּוֹם.
בְּעִנְיַין הַקֶּשֶׁר שֶׁבֵּין הַמֶּחְקָר הָאַרְכֵיאוֹלוֹגִי וְהַהֶיבֵּט הַלְּאוּמִּי-פּוֹלִיטִי, לִמְצָדָה יֵשׁ מַעֲמָד מְיוּחָד.
כְּפִי שֶׁמַּסְבִּיר הָאַרְכֵיאוֹלוֹג אַמְנוֹן בֶּן תּוֹר, מֵחוֹפְרֵי מְצָדָה, זֶהוּ הָאֲתָר הַיְּחִידִי בָּעוֹלָם שֶׁיֵּשׁ תַּסְבִּיךְ שֶׁנִּקְרָא עַל שְׁמוֹ – "תַּסְבִּיךְ מְצָדָה".

"מְצָדָה הָיְתָה הָאַקְט הָאַחֲרוֹן שֶׁל הַמֶּרֶד הַגָּדוֹל, שֶׁדִּיכּוּיוֹ גָּרַם לְאָסוֹן.
לָכֵן אֵין פֶּלֶא שֶׁאֵירוּעַ זֶה הָיָה לְסֵמֶל וְנִלְמַד מִמֶּנּוּ לֶקַח, שֶׁיֵּשׁ לַעֲשׂוֹת אֶת הַכּוֹל כְּדֵי שֶׁאָסוֹן זֶה לֹא יִישְּׁנָה.
הַסִּיסְמָא "שֵׁנִית מְצָדָה לֹא תִּיפּוֹל", מְרַמֶּזֶת שֶׁמִּצִּדָּהּ הִיא מֵטָפוֹרָה לִמְדִינַת יִשְׂרָאֵל הָעַצְמָאִית.


מַרְכִּיבֵי הַמִּיתוֹס וַאֲמִתּוּתָם.
סִיפּוּרָהּ שֶׁל מְצָדָה אֵינֶנּוּ סִיפּוּר בּוֹדֵד וּמְנוּתָּק מִכָּל הֶקְשֵׁר.
יֵשׁ לְהָבִין אֶת הַסִּיפּוּר בְּהֶקְשֵׁרוֹ הָרֵלֵוַונְטִי, שֶׁאִלְמָלֵא כֵּן אֵין לַסִּיפּוּר הַרְבֵּה מַשְׁמָעוּת.

סִיקָרִיִּים וְלֹא קַנָּאִים.
הַקַּנָּאִים הֵם שֶׁנָּשְׁאוּ כְּכָל הַנִּרְאֶה בְּעוֹל הַלְּחִימָה הָעִיקָּרִי כְּנֶגֶד הָרוֹמָאִים, אַךְ לֹא תָּמִיד בָּרוּר לְפִי הַכָּתוּב הַקֶּשֶׁר בֵּינָם וּבֵין הַסִּיקָרִיִּים.
מְצָדָה עַצְמָהּ נִכְבְּשָׁה לָרִאשׁוֹנָה בִּידֵי מְנַחֵם בֶּן יְהוּדָה הַגְּלִילִי וַאֲנָשָׁיו.
יוֹסֵיפוּס מְצַיֵּין כִּי אֶת מְצָדָה "תָּפְסוּ הָאֲנָשִׁים הַנִּקְרָאִים סִיקָרִיִּים", וּבְכִיבּוּשׁ זֶה נִפְרַץ בֵּית הַנֶּשֶׁק וְהוּחְרַם בִּידֵי הַכּוֹבְשִׁים.
הֵם הָיוּ רוֹצְחִים אֶת הָאֲנָשִׁים בְּעֶצֶם הַיּוֹם בְּרֹאשׁ חוּצוֹת הָעִיר וּבָחֲרוּ לָהֶם לְהִתְעָרֵב בְּיוֹם מוֹעֵד בְּקֶרֶב הֶהָמוֹן הַחוֹגֵג, בְּהַסְתִּירָם תַּחַת בִּגְדֵיהֶם חֲרָבוֹת קְצָרוֹת, וּבָהֶן  הֵמִיתוּ אֶת אַנְשֵׁי חֶרְמָם, וְכַאֲשֶׁר נָפְלוּ הָאֲנָשִׁים חֲלָלִים, הָיוּ הָרוֹצְחִים צוֹעֲקִים חָמָס יַחַד עִם כָּל הֶהָמוֹן, וְעַל כֵּן נֶחְשְׁבוּ לְאַנְשֵׁי אֱמוּנִים וְאִישׁ לֹא יָכוֹל לְגָלוּתָם.
יוֹנָתָן הַכֹּהֵן הָיָה הָרִאשׁוֹן אֲשֶׁר נִשְׁחַט בִּידֵיהֶם וְאַחֲרָיו נִרְצְחוּ אֲנָשִׁים רַבִּים מִדֵּי יוֹם  בְּיוֹמוֹ".
אָכֵן, הַסִּיקָרִיִּים, הָיוּ אֵפוֹא, חֲבוּרָה שֶׁל מְרַצְּחִים פּוֹלִיטִיִּים.
לְאוֹרֶךְ הַטֶּקְסְט מִשְׂתָּרֵעַ תֵּיאוּר שֶׁאֵינֶנּוּ מַחֲמִיא בִּמְיוּחָד – בִּלְשׁוֹן הַמְּעָטָה, וּמִמֶּנּוּ מִשְׁתַּמַּעַת דַּעְתּוֹ הַשְּׁלִילִית שֶׁל יוֹסֵיפוּס עֲלֵיהֶם בְּאוֹפֶן בָּרוּר.

קְבוּצַת הַסִּיקָרִיִּים שֶׁנִּמְלְטָה לִמְצָדָה, נִשְׁאֲרָה שָׁם עַד סוֹפָהּ הַטְּרָגִי.
לְדִבְרֵי יוֹסֵיפוּס, שֶׁנֶּחֱשָׁב אָמִין בְּדֶרֶךְ כְּלָל, בְּעֵת שֶׁהֱיִיתֶם בִּמְצָדָה הֵם "פָּשְׁטוּ עַל הַמְּקוֹמוֹת הַקְּרוֹבִים וְגָזְלוּ מִשָּׁם אֶת הַצִּדָּה הַדְּרוּשָׁה לָהֶם...".
יוֹסֵיפוּס אֵף מְתָאֵר אֶת אַחַת "הַפְּשִׁיטוֹת" שֶׁל הַסִּיקָרִיִּים, בְּעֵת חַג הַפֶּסַח, עַל הַהִתְיַישְּׁבוּת בְּעֵין גֶּדִי: "וּלְמוֹעֵד חַג הַמַּצּוֹת, אֲשֶׁר אוֹתוֹ עוֹשִׂים הַיְּהוּדִים לְזֵכֶר גְּאוּלָּתָם, בְּעֵת צֵאתָם מַעְבְּדוֹת מִצְרַיִם וְשׁוֹבָם אֶל אֶרֶץ אֲבוֹתֵיהֶם, יָצְאוּ הַסִּיקָרִיִּים בַּלַּיְלָה, בְּהִתְחַבְּאוּת מֵעֵין רוֹאִים, לְבַל יִהְיוּ לַשָּׂטָן, פָּשְׁטוּ עַל עִיר מִצְעָר אַחַת וּשְׁמָהּ עֵין-גֶּדִי, וְטֶרֶם הִסְפִּיקוּ אַנְשֵׁי הַחַיִל אֲשֶׁר בָּעִיר, לָקַחַת אֶת נִשְׁקָם וּלְהֵיאָסֵף, מִיהֲרוּ הַסִּיקָרִיִּים לַהֲפִיצָם וּלְגַרְשָׁם מִתּוֹךְ הָעִיר וְהֵמִיתוּ אֶת הַחַלָּשִׁים, אֲשֶׁר לֹא הָיָה לָהֶם כּוֹחַ לִבְרוֹחַ, אֶת הַנָּשִׁים וְהַיְּלָדִים, שְׁבַע מֵאוֹת נֶפֶשׁ וּמַעֲלֵה, וְאַחֲרֵי זֹאת  הוֹצִיאוּ אֶת כָּל שְׁלַל הַבָּתִּים וְגָזְלוּ אֶת כָּל הַבִּיכּוּרִים וְנָשְׂאוּ אַתֶּם אֶל מְצָדָה וְאַחֲרֵי זֹאת שָׁדְדוּ אֶת כָּל הַכְּפָרִים אֲשֶׁר מִסָּבִיב לְמִבְצַר וְהֶחֱרִיבוּ אֶת כָּל הָאָרֶץ...".
אֵין סָפֵק שֶׁמְּדוּבָּר בְּאֵירוּעַ מְתוֹעָב, גַּם בַּסְּטַנְדַּרְטִים שֶׁל אוֹתָהּ תְּקוּפָה.
מְבַקְּרָיו שֶׁל יָדִין קוֹבְעִים בְּפַסְקָנוּת, הַמּוֹרְדִים הַיְּהוּדִים, שֶׁהָיוּ עַל מְצָדָה בְּעֵת כִּיבּוּשָׁהּ בִּידֵי הַצָּבָא הָרוֹמָאִי הָיוּ הַסִּיקָרִיִּים.
הֵם תּוֹהִים, מַדּוּעַ בָּחַר הַפְּרוֹפ' יָדִין לְהִתְעַלֵּם מֵעוּבְדּוֹת אֵלּוּ וּבָחַר לְצַיֵּין בְּשֵׁם סִפְרוֹ בַּשָּׂפָה הָאַנְגְּלִית כִּי מְצָדָה הָיְתָה " The Zealots' Last Stand", כְּלוֹמַר "מָעוֹז הַקַּנָּאִים הָאַחֲרוֹן"?.
 מוּלִי בְּרוּג  שֶׁחָקַר אֶת גִּלְגּוּלֵי הַמִּיתוֹס מַצִּיעַ, בְּמַאֲמָרוֹ "מֵרֹאשׁ מְצָדָה אֶל לֵב הַגֵּטוֹ", שֶׁהוּזְכַּר לְעֵיל, שֶׁהַתְּשׁוּבָה לְכָךְ קְשׁוּרָה כַּנִּרְאֶה, בַּמַּשְׁמָעוּת הַפּוֹלִיטִית שֶׁהָיְתָה בָּאָרֶץ לְשֵׁם "סִיקָרִים" וּבַהִיסְטוֹרְיוֹגְרַפְיָה הַצִּיּוֹנִית שֶׁל  יְמֵי בַּיִת-שֵׁנִי.
בְּרוּג מַסְבִּיר כִּי רִאשׁוֹנִי כּוֹתְבֵי הַהִיסְטוֹרְיָה בְּעִבְרִית, עִרְבְּבוּ בֵּין הוֹרָאַת הַמִּילָּה "קַנָּאִים", לְבֵין מַשְׁמָעוּתָהּ; בֵּין הַשֵּׁם כִּמְיַיצֵּג קְבוּצָה פּוֹלִיטִית, לְבֵין הַתּוֹכֶן כִּמְאַפְיֵין תְּכוּנוֹת אַנְשֵׁי הַקְּבוּצָה.
הַסִּיקָרִיִּים הָיוּ קַנָּאִים בְּכָךְ שֶׁהִפְגִּינוּ נְחִישׁוּת וְנֶחְרָצוּת קִיצוֹנִיִּים בְּעֶמְדּוֹתֵיהֶם הַפּוֹלִיטִיּוֹת וְהַשְׁקָפַת עוֹלָמָם הַדָּתִית, אַךְ הֵם לֹא הָיוּ "הַקַּנָּאִים" מִבְּחִינַת שִׁיּוּכָם הַכִּיתָּתִי.
דּוּגְמָא אוֹפְיָינִית לְכָךְ, נִמְצֵאת בִּכְתָבָיו שֶׁל הַפְּרוֹפ' יוֹסֵף קְלוֹזְנֶר (1925): "כָּל הַמְּעַרְבֵּב אֶת הַקַּנָּאִים בַּסִּיקָרִים אֵינוֹ אֶלָּא טוֹעֶה.
הַסִּיקָרִים הֵם אָמְנָם קַנָּאִים, אֲבָל קַנָּאִים מִמִּין מְיוּחָד.
אֵלֶּה הֵם קַנָּאִים שֶׁנִּדְחֲפוּ עַל יְדֵי הָאוֹשְׁיוֹת לְשִׁינּוּי הַמֶּרְכָּז שֶׁל רַעֲיוֹן הַשִּׁחְרוּר מִן הַצַּד הַמְּדִינִי אֶל הַצַּד הָאִידֵיאָלִי" וְאַחַר-כָּךְ, לְאַחַר שֶׁהִשְׁלִים אֶת הַמַּעֲבָר בַּזִּיהוּי מִ'סִיקָרִי' לַ'קַנַּאי' הוּא מוֹסִיף, "בָּרוּר, אֵיפֹה, שֶׁהַקַּנָּאִים הָיוּ גִּיבּוֹרֵי יִשְׂרָאֵל הַנִּפְלָאִים בְּיוֹתֵר.

פְּרוֹפ' שְׁלֹמֹה צַיְיטְלִין, הִיסְטוֹרְיוֹן אָמֵרִיקָנִי הָעוֹסֵק בִּתְקוּפַת בַּיִת שֵׁנִי מִ"דְּרוֹפְּסֵי קוֹלֵג'" בְּפִילָדֶלְפִיָּה  הוּא כָּתַב  בְּפֶבְּרוּאָר 1969, בָּרִבְעוֹן הָעִבְרִי "בִּיצְּרוּן", שֶׁיָּצָא לָאוֹר בְּאַרְצוֹת הַבְּרִית, אַרְבַּע שָׁנִים לְאַחַר תּוֹם הַחֲפִירוֹת, שֶׁהַנְּצוּרִים בִּמְצָדָה לֹא הָיוּ לוֹחֲמֵי חֵירוּת, אֶלָּא סִיקָרִיִּים – קְבוּצַת מוֹרְדִים קַנָּאִים.
הֵם הֶעֱדִיפוּ לְהִתְאַבֵּד, תּוֹךְ חִילּוּל דִּינֵי הַיַּהֲדוּת הָאוֹסְרִים עַל הִתְאַבְּדוּת, בִּמְקוֹם לְהִילָּחֵם בָּרוֹמָאִים כְּפִי שֶׁעָשׂוּ לוֹחֲמֵי הַחֵירוּת בִּירוּשָׁלַיִם.
"מְצָדָה הִיא פֶּרֶק לֹא מְפוֹאָר בַּהִיסְטוֹרְיָה הַיְּהוּדִית".
יָדִין מִיהֵר לְהָגִיב בִּתְשׁוּבָתוֹ לְ'מַעֲרִיב': "פְּרוֹפ' צַיְיטְלִין יָרַד מֵהַפַּסִּים, אִם לוֹחֲמֵי מְצָדָה הָיוּ מוֹגֵי לֵב אוֹ אַמִּיצִים, אֲנִי מַשְׁאִיר לְכָל אֶחָד וְאֶחָד לִשְׁפּוֹט לְפִי הַשְׁקָפָתוֹ".
עוּבְדָּה הִיא שֶׁגַּם בֶּן מַתִּיתְיָהוּ, שֶׁדַּעְתּוֹ עַל הַסִּיקָרִיִּים הָיְתָה שְׁלִילִית, שִׁינָּה אֶת דַּעְתּוֹ עֲלֵיהֶם עֵקֶב מַעֲשֵׂי הַהִתְאַבְּדוּת וּבְדַבְּרוֹ עַל יַחֲסָם שֶׁל הָרוֹמָאִים לְהִתְאַבְּדוּתָם, הוּא מִשְׁתַּמֵּשׁ בַּמִּילִּים "הִשְׁתָּאוּת" וְאַף "אוֹמֶץ לֵב".
מִילִּים הַמְּבַטְּאוֹת כַּנִּרְאֶה אֶת יַחֲסוֹ שֶׁלּוֹ אֲלֵיהֶם.
(יוֹסֵף בֶּן מַתִּתְיָהוּ עַצְמוֹ שָׂרַד הִתְאַבְּדוּת שֶׁל לוֹחֲמָיו בְּיוֹדְפַת, וְזֹאת לְפִי עֵדוּתוֹ הָאִישִׁית).

מְבַקְּרֵי הַמִּיתוֹס טוֹעֲנִים כִּי טִשְׁטוּשׁ גְּבוּלוֹת זֶה הָלַךְ וְהִתְרַחֵב עִם הַזְּמַן, תּוֹךְ שֶׁהוּא מְשָׁרֵת מְגַמּוֹת בַּחִינּוּךְ הַצִּיּוֹנִי, עַד כְּדֵי הִשְׁתַּלְּטוּתוֹ הַמּוּחְלֶטֶת שֶׁל הַמּוּשָּׂג 'קַנָּאִים' וְהַעֲלָמָה שֶׁל זֶהוּתָם הַמְּקוֹרִית שֶׁל אַנְשֵׁי מְצָדָה – הַסִּיקָרִיִּים.
עַד כְּדֵי כָּךְ, שֶׁגַּם בְּמִסְמָכִים מַדָּעִיִּים נִקְבְּעָה זֶהוּתָם שֶׁל מְגִנֵּי מְצָדָה כְּקַנָּאִים וְלֹא כְּסִיקָרִיִּים.
לְמָשָׁל, בְּדוּ"חַ הַסֶּקֶר הָאַרְכֵיאוֹלוֹגִי תשט"ו-תשט"ז כּוֹתְבִים הַמְּחַבְּרִים, בַּהַקְדָּמָה הַהִיסְטוֹרִית כִּי מֵאָז נִתְפַּס הַמִּבְצָר "יָשְׁבוּ הַקַּנָּאִים בִּמְצָדָה...וּבְמֶשֶׁךְ פְּעוּלּוֹת אֵלֶּה עָלָה מִסְפַּר הַקַּנָּאִים בִּמְצָדָה מִיּוֹם לְיוֹם".

לְדַעַת הַסּוֹצְיוֹלוֹג מוּלִי בְּרוֹג, שֶׁעָרַךְ מֶחְקָר בִּכְתָבִים שֶׁל חֲלוּצֵי הַהִיסְטוֹרְיוֹגְרַפְיָה הַצִּיּוֹנִית, הַתְּרוּמָה הַמַּכְרַעַת בְּיוֹתֵר לִמְגַמָּה זוֹ שַׁיֶּיכֶת לָעוּבְדָּה, שֶׁבִּשְׁנוֹת הַשְּׁלוֹשִׁים, תַּחַת הַהֶגְמוֹנְיָה שֶׁל תְּנוּעַת הָעֲבוֹדָה, אִימְּצוּ לְעַצְמָם הָרֵוִויזְיוֹנִיסְטִים, בְּהַנְהָגַת אַבָּא אַחִימְאִיר, אֶת הַשֵּׁם "סִיקָרִיקִים" וְהָיוּ לְמַמְשִׁיכֵי דַּרְכָּם הַפּוֹלִיטִית שֶׁל הַקַּדְמוֹנִים, כְּבַעֲלֵי אִידֵיאוֹלוֹגְיָה הָרוֹאָה שִׁימּוּשׁ בְּאַלִּימוּת, כְּמִבְחָנוֹ הָעֶלְיוֹן שֶׁל הַמַּהְפְּכָן וְהַטֵּרוֹרִיסְט.
בְּמִקְרֶה זֶה הַדְּבֵקוֹת בֶּאֱמֶת הַהִיסְטוֹרִית, כְּלוֹמַר הַהַקְפָּדָה לִקְרוֹא לְאַנְשֵׁי מְצָדָה "סִיקָרִים", הָיְתָה מִסַּכָּנַת אֶת עֶצֶם הָאֶפְשָׁרוּת לְקַיֵּים אֶת הַמִּיתוֹס וְלָכֵן נִדְחֲתָה עַל יְדֵי אִידֵיאוֹלוֹגִים מֵהַזֶּרֶם הַסּוֹצְיָאלִיסְטִי .

אוּלָם, זִיהוּי כָּל מְגִינֵּי מְצָדָה כְּ"סִיקָרִיִּים" הוּא שִׁטְחִי וְכַנִּרְאֶה שֶׁגַּם הוּא בָּא לְשָׁרֵת מְגַמָּה פּוֹלִיטִית.
אוֹ לְפָחוֹת אֶת הַצּוֹרֶךְ לְקַעְקֵעַ אֶת הַמִּיתוֹס בַּכּוֹל מְחִיר.
גַּם עַל חֶשְׁבּוֹן הָעוּבְדּוֹת.
בְּחִינַת הַמִּמְצָא הַחוֹמְרִי – בָּתִּים, מַטְבְּעוֹת וְעוֹד, מְאַשֶּׁשֶׁת אֶת הַטַּעֲנָה שֶׁהַסִּיקָרִיִּים הִגִּיעוּ לִמְצָדָהּ, כַּנִּרְאֶה עִם פְּרוֹץ הַמֶּרֶד.
אַךְ בְּמַהֲלַךְ חֲמֵשׁ הַשָּׁנִים הַבָּאוֹת, שֶׁיְּרוּשָׁלַיִם עָמְדָה בָּהֶן בְּמִלְחָמָה וּבַמָּצוֹר (66-70), מֵעִיד מִמְצָא הַמַּטְבְּעוֹת, שֶׁפְּלִיטִים הִמְשִׁיכוּ לְהַגִּיעַ לִמְצָדָהּ.
וְהַדַּעַת נוֹתֶנֶת שֶׁפְּלִיטִים הִמְשִׁיכוּ לְהַגִּיעַ לְשֵׁם גַּם בַּשָּׁנִים שֶׁבֵּין נְפִילַת יְרוּשָׁלַיִם לִנְפּוֹל מְצָדָה.
קָשֶׁה לְקַבֵּל אֶת הַטַּעֲנָה שֶׁבִּזְמַן כֹּה מְמוּשָּׁךְ, בִּתְקוּפָה כֹּה סוֹעֶרֶת, נוֹתְרָה אוּכְלוּסִיַּית מְצָדָה יַצִּיבָה וַעֲשׂוּיָה כּוּלָּהּ מִקְשָׁה אַחַת.
אַדְּרַבָּה, מַטְבְּעוֹת מִשְּׁנוֹת הַמֶּרֶד, שֶׁנִּמְצְאוּ בִּמְצָדָה, מְעִידוֹת עַל מַגָּע מַתְמִיד וְשׁוֹטֵף עִם שְׁאָר יְהוּדִי אֶרֶץ יִשְׂרָאֵל.
 מְעִידוֹת  זֹאת וְעוֹד.
הַמִּמְצָא מְרַמֵּז עַל נוֹכְחוּתָם בִּמְצָדָה שֶׁל אֲנָשִׁים שֶׁאֵינָם סִיקָרִיִּים, בֵּינֵיהֶם נְבָטִים, שׁוֹמְרוֹנִים וַאֲפִילּוּ אִיסְיִים.
יֵשׁ בְּכָךְ אִישּׁוּשׁ לְדִבְרֵי יוֹסֵף בֶּן מַתִּתְיָהוּ, שֶׁאִיסִיִּים הִשְׁתַּתְּפוּ בַּמֶּרֶד.
בֵּין מִמְצָאֵי הַחֲפִירוֹת הִתְגַּלּוּ גַּם קְטָעִים מִתּוֹךְ מִגִּילַת "שַׁיָּירוֹת עוֹלוֹת הַשַּׁבָּת", שֶׁהִיא יְצִירָה אִיסִיַּית מוּבְהֶקֶת.
מִכָּאן רֶמֶז עַקְשָׁנִי לְכָךְ שֶׁבֵּין מְגִינֵּי מְצָדָה הָיוּ גַּם אִיסְיָים.
גַּם אֵהוּד נֵצֶר, אַדְרִיכַל הַמִּשְׁלַחַת, הִצִּיעַ עַל סְמַךְ הַנִּיתּוּחַ הָאַדְרִיכָלִי שֶׁל אֶחָד מֵאֲגַפֵּי הָאַרְמוֹן, שֶׁהֶגְיוֹנִי לְהַנִּיחַ, שֶׁבִּתְקוּפַת הַמֶּרֶד הִתְגּוֹרְרוּ בּוֹ אִיסְיִים.

 מֶשֶׁךְ הַמָּצוֹר
יֵשׁ אֲפִילּוּ שֶׁדַּעְתָּם אֵינָהּ נוֹחָה מִן הַמִּשְׁתַּמֵּעַ מִדְבָּרִי יוֹסֵיפוּס, עַל הַמָּצוֹר שֶׁנִּמְשַׁךְ רַק חוֹדָשִׁים, וּמַאֲרִיכִים אֶת מָשְׁכוּ לְשָׁלוֹשׁ שָׁנִים שֶׁל מִלְחָמָה רְצוּפָה, מֵאָז חָרַב בֵּית-הַמִּקְדָּשׁ.
כָּךְ מְקַבֶּלֶת גְּבוּרַת הַנְּצוּרִים שֶׁלִּפְנֵי הַהִתְאַבְּדוּת, מִישְׁנֶה-תּוֹקֵף.
אוּלָם, בְּנִיגּוּד לָרוֹשֶׁם הַמְּקוּבָּל, הַמָּצוֹר עַל מְצָדָה לֹא הֵחֵל, כְּכָל הַנִּרְאֶה, מִיָּד לְאַחַר חוּרְבַּן יְרוּשָׁלַיִם בִּשְׁנַת 70.
תְּחִילָּה כָּבַשׁ הַצָּבָא הָרוֹמָאִי אֶת הֵרוֹדְיוֹן וְאַחַר כָּךְ אֶת מִכְוּוֹר.
לְאַחַר מִכֵּן, מֵת הַמּוֹשֵׁל הָרוֹמָאִי בַּפְּרוֹבִינְצִיָּה וּבִמְקוֹמוֹ נִשְׁלַח כִּנְצִיב יְהוּדָה, פְּלָאוִֹויוּס סִילְוָוה.
הַמִּבְצָר הַיָּחִיד אֲשֶׁר שָׂרַד וּבוֹ הָיוּ מוֹרְדִים יְהוּדִים, הָיָה מְצָדָה.
סִילְוָוה הֶחֱלִיט  לְרַסֵּק גַּם אֶת הַשָּׂרִיד הָאַחֲרוֹן לַמֶּרֶד וְלִכְבּוֹשׁ אֶת מְצָדָה.
לְשֵׁם כָּךְ הוּא "הִקְהִיל ... אֶת  הַצָּבָא הַמְּפוּזָּר בְּכָל הַמְּקוֹמוֹת וְיָצָא לְהִילָּחֵם בַּמִּבְצָר הַזֶּה".

פְּרוֹפ' ג'וֹנָתָּן רוּת' מֵאוּנִיבֶרְסִיטַת סְאַן חוֹזֶה בְּקָלִיפוֹרְנִיָּה, בְּרֵיאָיוֹן טֵלֵפוֹנִי לְשָׂרָה לֵיבּוֹבִיץ דַאר, בִּשְׁנַת 2015, נָעַץ כִּבְיָכוֹל מַסְמֵר נוֹסָף בַּמִּיתוֹס, כְּשֶׁגִּילָּה לִדְבָרָיו, שֶׁאוֹרֵךְ הַמָּצוֹר עַל מְצָדָה הָיָה קָצָר בְּהַרְבֵּה מִכְּפִי שֶׁהָיָה מְקוּבָּל לַחֲשׁוֹב.
בְּסִפְרוֹ "מְצָדָה בַּיָּמִים הַהֵם בַּזְּמַן הַזֶּה", כּוֹתֵב יָדִין שֶׁהָרוֹמָאִים עָשׂוּ הֲכָנוֹת לְמָצוֹר מְמוּשָּׁךְ.
לְטַעֲנָתָם שֶׁל רוּת וַאֲחֵרִים, אֶפְשָׁר לְהָבִין מִתּוֹךְ דְּבָרָיו שֶׁל יָדִין, שֶׁהַמָּצוֹר נִמְשַׁךְ כְּשָׁנָה.
אֵין לְכָךְ שַׁחַר.
עַל פִּי הַמֶּחְקָר, הַמָּצוֹר עַל מְצָדָה נִמְשַׁךְ "תִּשְׁעָה שָׁבוּעוֹת לַכּוֹל הַיּוֹתֵר, אַרְבָּעָה לְכוֹל הַפָּ[ח]וֹת ....
וְשִׁבְעָה שָׁבוּעוֹת הוּא כְּכָל הַנִּרְאֶה מֶשֶׁךְ הַזְּמַן הַסָּבִיר בְּיוֹתֵר.
בְּנִיגּוּד לְדַעַת מְבַקְּרָיו, אֵין שַׁחַר לַטַּעֲנָה כְּאִילּוּ יָדִין הוּא זֶה שֶׁ"הֶאֱדִיר אֶת מֶשֶׁךְ הַמָּצוֹר וְ"הֶאֱרִיךְ אוֹתוֹ לְשָׁלֹשׁ שָׁנִים, כְּפִי שֶׁמְּרַמֵּז בֶּן יְהוּדָה".
יָדִין עַצְמוֹ כּוֹתֵב: "בִּשְׁנַת 72 הֶחֱלִיט פְּלָאוִֹויוּס סִילְוָוה, לְחַסֵּל אֶת קַן הַמּוֹרְדִי[ם] הַזֶּה ... חֵילוֹת סִילְוָוה עָשׂוּ הֲכָנָה לְמָצוֹר מְמוּשָּׁךְ".
אֵין בְּסִפְרוֹ שֶׁל יָדָיו אַף רֶמֶז עַל מֶשֶׁךְ הַמָּצוֹר.

חֲשִׁיבוּתוֹ שֶׁל הַמָּקוֹם עֲבוּר הָרוֹמָאִים
טַעֲנָתָם שֶׁל בֶּן יְהוּדָה וּבְמַדָּהּ רַבָּה גַּם שֶׁל בֶּן דֹּב (שֶׁלְּהַבְדִּיל מִבֶּן יְהוּדָה, הוּא אַרְכֵיאוֹלוֹג וְאַף הִשְׁתַּתֵּף בַּחֲפִירוֹת), הִיא שֶׁמִּבְּחִינַת הָרוֹמָאִים, הָיְתָה מְצָדָה אֲתָר זָנִיחַ וּלְכִיבּוּשׁוֹ לֹא הָיְתָה בְּעֵינֵיהֶם מַשְׁמָעוּת רַבָּה, וַדַּאי לֹא כְּפִי שֶׁמְּיַיחֵס לָהֶם יָדִין.
אוּלָם, כְּפִי שֶׁמַּסְבִּיר אַמְנוֹן בֶּן תּוֹר, לֹא נוּכַל לָדַעַת מָה חָשְׁבוּ הָרוֹמָאִים עַל מְצָדָה, אֲבָל בְּהֶחְלֵט נִיתָּן לָדַעַת מָה הֵם עָשׂוּ כְּדֵי לִכְבּוֹשׁ אוֹתָהּ.
מַעֲרֶכֶת הַמָּצוֹר שֶׁהֵקִימוּ הָרוֹמָאִים, הַכּוֹלֶלֶת שְׁמוֹנָה מַחֲנוֹת, דַּיֵּיק וְסוֹלֶלֶת מָצוֹר, הִיא הַמַּרְשִׁימָה בְּיוֹתֵר הַיְּדוּעָה מֵרַחֲבֵי הָעוֹלָם הָרוֹמִי כּוּלּוֹ.
יוֹסֵף בֶּן מַתִּיתְיָהוּ מֵעִיד, שֶׁרוּבּוֹ שֶׁל הַצָּבָא הָרוֹמִי שֶׁהָיָה בִּיהוּדָה אַחֲרֵי נְפִילַת יְרוּשָׁלַיִם, הוּעֲבַר לִמְצָדָהּ.
מִסְפַּר הַצָּרִים עַל מְצָדָה, מוּעֲרָךְ בֵּין 8,000 לְ-13,000 אִישׁ.

בְּנִיַּית הַסּוֹלְלָה, הֲגַם שֶׁנִּסְמֶכֶת עַל זִיז טִבְעִי, הִצִּיבָה לַצָּבָא הָרוֹמִי אֶתְגָּר רְצִינִי.
שֶׁכֵּן צָרִיךְ הָיָה לִשְׁפּוֹךְ כַּמּוּיוֹת עֲצוּמוֹת שֶׁל חוֹמֶר מִילּוּי וְלִתְמוֹךְ אוֹתוֹ בְּקוֹרוֹת עֵץ.
מְדוּבָּר בַּ-40,000 מ"ק בְּעֵרֶךְ, שֶׁהָיָה צָרִיךְ לִשְׁפּוֹךְ וּלְיַיצֵּב וְהַכּוֹל בִּנְחִיתוּת טוֹפּוֹגְרָפִית בְּרוּרָה, בְּיַחַס לִנְצוּרִים.
זוֹהִי בְּהֶחְלֵט אַחַת הָעֵדוּיוֹת הַמַּרְשִׁימוֹת בְּיוֹתֵר שֶׁהִשְׁתַּמְּרוּ בָּעוֹלָם כּוּלּוֹ מִפְּעוּלּוֹת הַמָּצוֹר שֶׁל צָבָא רוֹמָאִי.
מַאֲמָץ זֶה, כִּינּוּסוֹ שֶׁל צָבָא גָּדוֹל כָּל כָּךְ, בֵּינֵיהֶם הַלִּגְיוֹן הָעֲשִׂירִי – אֶחָד הַגִּילְיוֹנוֹת הַמּוּבְחָרִים בְּיוֹתֵר, בְּנִיָּיתָם שֶׁל שְׁמוֹנָה מַחֲנוֹת מָצוֹר, הַצָּבַת דַּיֵּיק, שֶׁאוֹרְכּוֹ כְּ-4 ק"מ וְרוֹחְבּוֹ כְּ-3 מ', שֶׁהִקִּיף אֶת הָאֵזוֹר סָבִיב סָבִיב, כְּדֵי לִמְנוֹעַ אֶת בְּרִיחַת הַנְּצוּרִים , כָּל זֶה לְשֵׁם כִּיבּוּשׁוֹ שֶׁל מִבְצָר שֶׁהוּקַם עַל סֶלַע נִידָּח, וּלְבַסּוֹף – הָעוּבְדָּה שֶׁעִם שׁוּבוֹ לְרוֹמָא, שֶׁל מְפַקֵּד הַמַּעֲרָכָה, פְּלָאוִֹויוּס סִילְבָה, בָּחַר בּוֹ הַסֵּנָט לַקּוֹנְסוּל וּמִתּוֹךְ כָּבוֹד עַל הַצְלָחָתוֹ בְּכִיבּוּשׁ מְצָדָה וְדִיכּוּיוֹ הַסּוֹפִי שֶׁל הַמֶּרֶד בִּיהוּדָה, הֶעֱנִיק לוֹ הַמַּעֲמָד שֶׁל "קוֹנְסוּל אוֹרְדִּינַרְיוּס".
הַדָּבָר מֵעִיד עַל כָּךְ שֶׁמִּצִּדָּהּ הָיְתָה מָקוֹם רַב מַשְׁמָעוּת עֲבוּר הָרוֹמָאִים וְכִיבּוּשׁוֹ נֶחֱשָׁב בְּעֵינֵיהֶם לְהֶישֵּׂג רְצִינִי.

קְרַב גְּבוּרָה אוֹ הִתְאַבְּדוּת מִתּוֹךְ יֵיאוּשׁ?
בְּעוֹד שֶׁבְּתֵיאוּר הַמָּצוֹר הָרוֹמָאִי עַל יְרוּשָׁלַיִם מְתָאֵר יוֹסֵיפוּס, פְּשִׁיטוֹת אַמִּיצוֹת שֶׁל הַנְּצוּרִים הַיְּהוּדִים עַל הָרוֹמָאִים וּמַעֲשֵׂי גְּבוּרָה, אֵין שׁוּם תֵּיאוּר שֶׁכְּזֶה בְּהִתְיַיחֲסוּתוֹ לְתֵיאוּר הַמָּצוֹר הָרוֹמָאִי עַל מְצָדָה.
זוֹהִי הַשְׁמָטָה מְאוֹד מַשְׁמָעוּתִית.
מִתֵּיאוֹרְיוֹ אֶת כִּיבּוּשׁ מְצוּדוֹת הֵרוֹדְיוֹן וּמִכְוּוֹר, מִשְׁתַּמֵּעַ כִּי הֵרוֹדְיוֹן נָפְלָה דֵּי מַהֵר, אוּלָם בְּמִּכְווֹר הִתְפַּתֵּחַ קְרָב שֶׁל מַמָּשׁ, עִם הִתְנַגְּדוּת אַמִּיצָה שֶׁל הַנְּצוּרִים, וּפְשִׁיטוֹת כְּנֶגֶד הַצָּבָא  הָרוֹמָאִי.
לְיוֹסֵיפוּס, כְּהִיסְטוֹרְיוֹן רוֹמִי, הָיָה אִינְטֶרֶס בָּרוּר לְהַעֲצִים אֶת גּוֹדֶל  הַהִתְנַגְּדוּת שֶׁל הַיְּהוּדִים כְּנֶגֶד הַצָּבָא הָרוֹמִי, שֶׁכֵּן בְּדֶרֶךְ זוֹ הוּא מַדְגִּישׁ אֶת מִידַּת גְּבוּרָתוֹ שֶׁל הַצָּבָא הָרוֹמִי בִּיכוֹלְתּוֹ לִגְבּוֹר עַל הִתְנַגְּדוּת כֹּה אַמִּיצָה.
מִשּׁוּם כָּךְ, הָעוּבְדָּה  שֶׁיּוֹסִיפּוּס אֵינוֹ מַזְכִּיר שׁוּם קְרָב שֶׁל מַמָּשׁ מִצַּד נְצוּרֵי מְצָדָה, הִיא  בַּעֲלַת חֲשִׁיבוּת רַבָּה.

לְאוֹרֶךְ הַהִיסְטוֹרְיָה שְׁזוּרִים מִסְפָּר רַב שֶׁל קְרָבוֹת גְּבוּרָה "עַד הַסּוֹף", אוֹ נְכוֹנוֹת לְכָאֵלֶּה.
לְמָשָׁל, לִיאוֹנִידֶס וְ-300 הַסְפַּרְטָנִים שֶׁלּוֹ שֶׁנִּלְחֲמוּ בְּמַעֲבַר תֶּרְמוֹפִּילַאי בְּ-280 לִפְנֵי הַסְּפִירָה, עַד הָאַחֲרוֹן שֶׁבַּלּוֹחֲמִים, עֲמִידַת הַגְּבוּרָה, עַד הַסּוֹף הַמַּר, שֶׁל דֶּיְיוִֹוי קְרוֹקֵט וַאֲחֵרִים בְּאָלַאמוֹ (Alamo) בִּשְׁנַת 1836, נֶגֶד כּוֹחוֹתָיו הָעֳודָפִים שֶׁל הַגֶּנֶרָל הַמֶּקְסִיקָנִי סַנְטָה אָנָה (אִם כִּי גַּם שָׁם, יֵשׁ הַטּוֹעֲנִים כִּי מְדוּבָּר בַּמִּיתוֹס וְתוּ לֹא); עֲמִידַת הַגְּבוּרָה שֶׁל הַמָּרִינְס הָאָמֵרִיקָנִים בָּאִי וַיְיק שֶׁבְּאוֹקְיָאנוֹס הַשֶּׁקֶט בְּ-1941.
הַמֶּרֶד הַיְּהוּדִי בְּגֵטוֹ וַרְשָׁה כְּנֶגֶד כָּל הַסִּיכּוּיִים, הַקְּרָב הָאַחֲרוֹן שֶׁל מַחְלֶקֶת הל"ה וְכַמּוּבָן, מוֹת הַגְּבוּרָה שֶׁל שִׁמְשׁוֹן הַתָּנָ"כִי יַחַד עִם אוֹיְבָיו.
אֲפִילּוּ אִם נִשְׁתַּמֵּשׁ בְּאָנָלוֹגְיָה יְהוּדִית, הַסִּיקָרִיִּים בִּמְצָדָה לֹא בָּחֲרוּ בְּפִתְרוֹן נוּסַּח שִׁמְשׁוֹן, אֶלָּא בְּהִתְאַבְּדוּת.
לְעוּמַּת חוֹקְרִים כְּמוֹ הָאַרְכֵיאוֹלוֹג מֵאִיר בֶּן דֹּב, וְהַסּוֹצְיוֹלוֹג נַחְמָן בֶּן יְהוּדָה.
הַטּוֹעֲנִים כִּי לֹא הָיָה בִּמְצָדָה קְרָב כְּלָל, גּוֹרְסִים אֲחֵרִים, כְּמוֹ לְמָשָׁל הָאַרְכֵיאוֹלוֹגִים זְאֵב מֶשֶׁל, שֶׁהִשְׁתַּתֵּף בַּחֲפִירוֹת מְצָדָה, אוֹ מִיכָה לִבְנֶה, שֶׁחָקַר אֶת הַשְּׁבִילִים הַמּוֹבִילִים אֵלֶיהָ, מִסְתַּמְּכִים עַל תֵּיאוּר הַפְּרִיצָה הָרוֹמָאִית וְהַהִתְנַגְּדוּת לָהּ וְעוֹמְדִים עַל כָּךְ שֶׁהִתְרַחֵשׁ בַּמָּקוֹם קְרַב גְּבוּרָה, לְפָחוֹת בְּעֵת הַפְּרִיצָה.
מֶשֶׁל עוֹמֵד עַל כָּךְ שֶׁהָיָה קְרָב בַּפְּרִיצָה לִמְצָדָהּ.

אַמְנוֹן בֶּן תּוֹר הוֹדֵף אֶת הַטְּעָנוֹת הַלָּלוּ.
הוּא מְחַשֵּׁב שֶׁמִּתּוֹךְ 960 נְצוּרֵי מְצָדָה מָנוּ הַלּוֹחֲמִים 300 עַד 500 אִישׁ.
הָיוּ לָהֶם חֲרָבוֹת וַחֲנִיתוֹת, לִקְרָבוֹת פָּנִים אֶל פָּנִים וּבְעִיקָּר קְשָׁתוֹת וְחָצִים, נֶשֶׁק לִטְוַוח בֵּינוֹנִי.
לֹא עָמַד לִרְשׁוּת הַמְּגִינִּים נֶשֶׁק כָּבֵד כּוֹל שֶׁהוּא.
בִּפְרָט לֹא בַּלִּיסְטְרָאוֹת, אוֹתָן הָיָה נִיתָּן לִירוֹת, בְּאוֹפֶן יָשִׁיר אֶל הַצָּבָא הָרוֹמִי שֶׁלְּמַרְגְּלוֹת הָהָר.
אֶמְצָעִי הֲגָנָה אֶפְשָׁרִי כִּבְיָכוֹל הוּא פְּשִׁיטוֹת לֵילִיּוֹת פִּתְאוֹמִיּוֹת מִן הַמִּבְצָר הַחוּצָה, לְשֵׁם הַתְקָפָה שֶׁל יְחִידוֹת בּוֹדְדוֹת וְחַבָּלָה בְּסוֹלְלַת הַמָּצוֹר.
אוּלָם אֶמְצָעִי זֶה לֹא הָיָה בַּר בִּיצּוּעַ בִּמְצָדָה.
הַכּוֹחַ הָרוֹמִי הָיָה מְפוּצָּל, כָּךְ שֶׁהַנְּצוּרִים הָיוּ צְרִיכִים לְהַקְצוֹת כּוֹחוֹת גַּם לִשְׁמִירָה מִפְּנֵי חֲדִירָה אֶל הַמִּבְצָר מִמִּזְרָח, דֶּרֶךְ שְׁבִיל הַנָּחָשׁ.
יַחַד עִם זֹאת, נִמְצְאוּ עֵדוּיוֹת בְּרוּרוֹת לְיִיצּוּר חִצִּים בִּזְמַן הַמֶּרֶד בְּחַדְרֵי הָאַרְמוֹן הַמַּעֲרָבִי וּבְרֹאשׁ מְצָדָה נִתְגַּלּוּ קְבוּצוֹת שֶׁל אַבְנֵי דִּרְדּוּר גְּדוֹלוֹת, שֶׁמִּן הַסְּתָם, טֶרֶם הִסְפִּיקוּ לְהִשְׁתַּמֵּשׁ בָּהֶן.
כְּפִי שֶׁאוֹמֵר רוּת: "מוּל מַחֲצִית הַלִּגְיוֹן שֶׁל הַצָּבָא הַטּוֹב בְּיוֹתֵר בָּעוֹלָם, שֶׁעָבַד עַל בְּנִיַּית הַסּוֹלְלָה בְּכָל עֵת, וּכְ-500 לוֹחֲמֵי יְחִידוֹת הָעֵזֶר שֶׁשָּׁהוּ בַּמַּחֲנֶה בְּמֶרְחָק דַּקּוֹת מִשָּׁם, לֹא הָיָה לְפוֹשְׁטִים כָּל סִיכּוּי".
גַּם הָרוֹמָאִים לֹא יָשְׁבוּ בְּחִיבּוּק יָדַיִים וְנָקְטוּ בְּכָל אֶמְצָעִי אֶפְשָׁרִי כְּדֵי לִמְנוֹעַ מֵהַנְּצוּרִים לְחַבֵּל בְּסוֹלְלָה.
הַבְּנִיָּיה נֶעֶשְׂתָה בְּחִיפּוּי מִגְדָּל, שֶׁ"מִמֶּנּוּ הִרְבּוּ הָרוֹמָאִים לִירוֹת בִּכְלִי הַקֶּלַע הַמְּהִירִים וְהַבַּלִּיסְטְרָאוֹת, גֵּירְשׁוּ עַל נְקַלָּה אֶת הָעוֹמְדִים מֵרֹאשׁ הַחוֹמָה וְלֹא נָתְנוּ לָהֶם לְהָרִים רֹאשׁ".
רוּת מְסַכֵּם אֶת הַתְּמוּנָה: "לַיְּהוּדִים הָיוּ סִיבּוֹת טוֹבוֹת לְגַלּוֹת הִתְנַגְּדוּת, אַךְ לֹא הָיוּ בְּיָדָם הָאֶמְצָעִים לְכָךְ.
לָרוֹמָאִים הָיוּ סִיבּוֹת טוֹבוֹת לִכְבּוֹשׁ אֶת הַמִּבְצָר, מַהֵר כְּכוֹל הָאֶפְשָׁר וְהָיוּ בְּיָדָם הָאֶמְצָעִים לִכְבּוֹשׁ אוֹתוֹ מַהֵר יַחֲסִית.
זְאֵב מֶשֶׁל מַסְבִּיר: "הֵם לֹא הָיוּ פַּחְדָנִים.
כְּשֶׁהֵם רָאוּ אֶת הַנְּחִישׁוּת שֶׁל הָרוֹמָאִים עַל הַסּוֹלְלָה, וְאֶת שְׁמוֹנַת הַמַּחֲנוֹת שֶׁהָרוֹמָאִים הֵקִימוּ, הֵם הֵבִינוּ שֶׁהֵם מְנוּתָּקִים מֵהָעוֹלָם וְהֶחֱלִיטוּ שֶׁיְּצִיאָה לַקְּרָב שֶׁל כַּמָּה מֵאוֹת גְּבָרִים הִיא חַסְרַת תּוֹעֶלֶת.
סְבִיב מְצָדָה הָיוּ כַּמָּה אַלְפֵי חַיָּילִים רוֹמָאִים.
מֶה הָיָה קוֹרֶה אִם הַנְּצוּרִים הָיוּ מַצְלִיחִים לַהֲרוֹג אֶלֶף חַיָּילִים רוֹמָאִיִּים? גַּם אֲנִי בִּמְקוֹמָם הָיִיתִי עוֹשָׂה כְּמוֹהֶם".
לְפִי תּוֹרַת הַמִּלְחָמָה, הַיַּחַס הָרָצוּי בֵּין הַתּוֹקֶף לַנִּתְקָף הוּא 1:3 לְטוֹבַת הַתּוֹקֶף.
אִם נַנִּיחַ שֶׁהָיוּ בִּמְצָדָה כִּ-400 לוֹחֲמִים כְּשִׁירִים וּמִסְפַּר הַחַיָּילִים הָרוֹמָאִים הָיָה כְּ-8000, מְדוּבָּר עַל יַחַס שֶׁל 1:20 לְטוֹבַת הַתּוֹקֶף.
אָכֵן, מְעַטִּים מוּל רַבִּים! בֶּן תּוֹר מַסְבִּיר שֶׁהַטַּעֲנָה כְּאִילּוּ אַנְשֵׁי מְצָדָה נָהֲגוּ בְּפַחְדָנוּת וְלֹא נִלְחֲמוּ, מַזְכִּירָה מִשְׁפָּטִים כְּמוֹ "הוֹלְכִים כַּצֹּאן לַטֶּבַח", שֶׁנֶּאֶמְרוּ בְּהֶקְשֵׁר אַחֵר.

הַהִתְאַבְּדוּת
לְפִי יוֹסֵיפוּס, כַּאֲשֶׁר נוֹכַח אֶלְעָזָר בֶּן יָאִיר, כִּי הַבְּרִירָה שֶׁלְּפָנָיו הִיא מָוֶות אוֹ שֶׁעָבוּד, הוּא בָּחַר בַּמָּוֶות.
בִּנְאוּם שֶׁנָּשָׁא, נִיסָּה לְשַׁכְנֵעַ אֶת אֲנָשָׁיו לְהִתְאַבֵּד, אַךְ לֹא הִצְלִיחַ, וְנֶאֱלַץ לָשֵׂאת נְאוּם נוֹסָף.
בְּתוֹם הַנְּאוּם הַשָּׁנִי הִשְׁתַּכְנְעוּ הַסִּיקָרִיִּים כִּי עָדִיף הַמָּוֶות וְהֵם הָרְגוּ אֶת  נְשֵׁיהֶם וְיַלְדֵיהֶם וְהִתְאַבְּדוּ.
יוֹסֵיפוּס מַצְבִּיעַ בִּמְיוּחָד עַל כָּךְ שֶׁאֶלְעָזָר בֶּן יָאִיר הָיָה צָרִיךְ לָשֵׂאת שְׁנֵי נְאוּמִים כְּדֵי לְשַׁכְנֵעַ אֶת אֲנָשָׁיו לְהִתְאַבֵּד.
אַחֲרֵי שֶׁבֶּן יְהוּדָה הֶאֱשִׁים אֶת הַמּוֹרְדִים בְּפַחְדָנוּת וּבִרְתִיעָה מִמִּלְחָמָה, הוּא מוֹסִיף וּמַאֲשִׁים, שֶׁלֹּא דַּי שֶׁהֵם פָּחֲדוּ לְהִילָּחֵם, הֵם פָּחֲדוּ גַּם לָמוּת.
כִּי אֵצֶל "פַּחְדָנִים" כְּאִילּוּ, לֹא הָיָה דַּי בִּנְאוּם אֶחָד וְהָיָה צוֹרֶךְ בִּנְאוּם שֵׁנִי, כְּדֵי לְהִתְגַּבֵּר עַל הִיסּוּסֵיהֶם.

נוֹשֵׂא הִתְאַבְּדוּתָם שֶׁל אַנְשֵׁי מְצָדָה הוּא לֵב לִבּוֹ שֶׁל הַמִּיתוֹס.
לָכֵן, בִּפְנֵי מִי שֶׁמְּעוּנְיָין לְהַפְרִיךְ אֶת הַמִּיתוֹס, עוֹמְדוֹת שְׁתֵּי אֶפְשָׁרוּיוֹת: אֶפְשָׁרוּת אַחַת הִיא לִטְעוֹן שְׁכוֹל סִיפּוּר הַהִתְאַבְּדוּת לֹא הָיָה וְלֹא נִבְרָא וּמְדוּבָּר כָּאן בְּדֶגֶם סִפְרוּתִי שֶׁהָיָה נָהוּג בִּידֵי בְּנֵי הַתְּקוּפָה לְתֵיאוּר פָּרָשׁוֹת שֶׁרֵאשִׁיתָן בְּמָצוֹר וְסִיּוּמָן בַּכִּיבּוּשׁ.
וְאָכֵן, עָמְדָה זֹאת הוּצְּעָה בְּמֶחְקָרִים רַבִּים שֶׁעָסְקוּ בְּפָרָשַׁת הַהִתְאַבְּדוּת בִּמְצָדָה.

אָכֵן, הַחֲפִירוֹת לֹא הֶעֱלוּ נְתוּנִים מַמָּשִׁיִּים הַמְּסַיְּיעִים לְפִתְרוֹן שְׁאֵלַת אֲמִינוּתוֹ שֶׁל פְלַבְּיוּס בְּנוֹשֵׂא הַהִתְאַבְּדוּת הַקּוֹלֶקְטִיבִית שֶׁהִתְרַחֲשָׁה בִּמְצָדָה.
יוֹצְאֵי דּוֹפֶן הֵם שְׂרִידִים שֶׁל גּוּפוֹת שֶׁנִּמְצְאוּ בַּמְּעָרָה בִּדְרוֹם הָהָר וּבְאַרְמוֹן הַצְּפוֹנִי.
לְעוּמַּת זֹאת, יֵשׁ נְתוּנִים רַבִּים הַתּוֹאֲמִים בְּבֵירוּר אֶת תֵּיאוֹרוּ שֶׁל יוֹסֵיפוּס בִּדְבַר הַשְּׂרֵיפָה שֶׁהֶעֱלוּ הַקַּנָּאִים בָּהָר, טֶרֶם הִתְאַבְּדוּתָם.
כְּמוֹ גַּם עֵדוּת לְחֶפְצֵי בַּיִת שֶׁהוֹעֳלוּ בְּמִתְכַּוֵּון בְּאֵשׁ.
רֶמֶז עָקִיף לְסִיפּוּר הַהִתְאַבְּדוּת, אֶפְשָׁר לִמְצוֹא בְּרִיכּוּז שֶׁל 11 אוֹסְטְרָקוֹנִים, שֶׁנִּמְצְאוּ בִּצְפוֹן הָהָר, עִם שֵׁמוֹת בְּעִבְרִית וּבֵינֵיהֶם "בֶּן יָאִיר".
לֹא מִן הַנִּמְנָע שֶׁקְּבוּצָה זֹאת הָיְתָה הָאַחֲרוֹנָה שֶׁהִפִּילָה גּוֹרָל, תּוֹךְ כְּדֵי הָאֵירוּעַ הַטְּרָאגִי.

אֶפְשָׁרוּת שְׁנִיָּה הִיא לִטְעוֹן שֶׁיּוֹסֵף בֶּן מַתִּתְיָהוּ, אָכֵן מְשַׁקֵּף אֱמֶת הִיסְטוֹרִית, אֲבָל מְדוּבָּר בְּאַקְט שֶׁל פַּחְדָנוּת.
אָכֵן, לֹא נִמְצְאוּ בַּאֲתַר שְׂרִידֵי מֵאוֹת הַמִּתְאַבְּדִים, אַךְ אֶפְשָׁרִי שֶׁסּוּלְּקוּ עַל יְדֵי הָרוֹמָאִים.

זְאֵב מֶשֶׁל, מַזְכִּיר כִּי בַּקְּרָבוֹת עַל יְרוּשָׁלַיִם בַּמֶּרֶד הַגָּדוֹל (שָׁלוֹשׁ שָׁנִים לִפְנֵי מְצָדָה) נֶהֶרְגוּ עַשְׂרוֹת אַלְפֵי בְּנֵי אָדָם וְגַם שָׁם לֹא מָצְאוּ קְבָרִים.
בְּמֶרֶד בַּר כּוֹכְבָא נֶהֶרְגוּ עַשְׂרוֹת אֲלָפִים, וְגַם שָׁם לֹא הִתְגַּלָּה וְלוּ שֶׁלֶד אֶחָד.
הָרוֹמָאִים קָבְרוּ אֶת הַמֵּתִים אוֹ שָׂרְפוּ אוֹתָם.

לְגַבֵּי עֶצֶם הַהִתְאַבְּדוּת: אֶפְשָׁר לְהַצִּיג זֹאת כְּמַעֲשֶׂה הָפוּךְ לְסִיפּוּרַי "בְּרֵרַת שִׁמְשׁוֹן", כְּפִי שֶׁנַּעֲשׂוּ בַּדּוּגְמָאוֹת שֶׁהוּבְאוּ לְעַיֵּיל.
אַךְ בְּאוֹתָהּ מִדָּה, אֶפְשָׁר לִרְאוֹת בְּהִתְאַבְּדוּת, נוֹכַח הַבְּרֵרָה הַנּוֹרָאָה שֶׁעָמְדָה בִּפְנֵי אַנְשֵׁי מְצָדָה, מַעֲשֵׂה גְּבוּרָה.
אָמְנָם, הַיַּהֲדוּת שׁוֹלֶלֶת הִתְאַבְּדוּת, אֲבָל מְחַיֶּיבֶת מָוֶות עַל קִידּוּשׁ הַשֵּׁם וְאֶפְשָׁר לִרְאוֹת בְּהִתְאַבְּדוּתָם שֶׁל אַנְשֵׁי מְצָדָה, מִשּׁוּם קִידּוּשׁ הַשֵּׁם.
כָּךְ נָהֲגוּ כָּאָמוּר גַּם אַנְשֵׁי יוֹדְפַת שֶׁהוּזְכְּרוּ לְעַיֵּיל וְגַם כַּמָּה מִכּוֹהֲנִי הַמִּקְדָּשׁ בִּירוּשָׁלַיִם, כַּאֲשֶׁר נִכְבַּשׁ עַל יְדֵי הָרוֹמָאִים, הֵם "בָּחֲרוּ לְהַפִּיל אֶת עַצְמָם אֶל תּוֹךְ הָאֵשׁ וּלְהִישָּׂרֵף עִם הַהֵיכָל".
עַד עַתָּה, אִישׁ לֹא הֶאֱשִׁים אוֹתָם בְּפַחְדָנוּת.

אֲפִילּוּ יוֹסֵף בֶּן מַתִּתְיָהוּ, שֶׁלֹּא חוֹסֵךְ אַף כִּינּוּי גְּנַאי כְּלַפֵּי הַסִּיקָרִיקִים (שׁוֹדְדִים, גַּנָּבִים, רוֹצְחִים וְכַיּוֹצֵא בָּאֵלֶּה), מַבִּיעַ הַעֲרָצָה לָאוֹפֶן בּוֹ בָּחֲרוּ לְסַיֵּים אֶת הַמֶּרֶד.
לְמָחֳרָת הַהִתְאַבְּדוּת, כְּשֶׁחָדְרוּ חַיָּילֵי הַצָּבָא הָרוֹמָאִי לִמְצָדָהּ וּלְאַרְמוֹן הַמֶּלֶךְ, הֵם "מָצְאוּ שָׁם אֶת הֲמוֹן הַהֲרוּגִים, לֹא שָׂמְחוּ הַפַּעַם עַל אֲשֶׁר רָאֲתָה עֵינָם בְּאוֹיְבֵיהֶם, כִּי אִם הִשְׁתּוֹמְמוּ עַל רוּחָם הַנְּדִיבָה וַעֲצָתָם הַנֶּאֱדָרָה, אֲשֶׁר צָחֲקָה לַמָּוֶות וְלֹא שָׁבָה אָחוֹר מֵהַמַּעֲשֶׂה הַגָּדוֹל הַזֶּה".
אֵין סָפֵק, כִּי מַעֲשֵׂה הַהִתְאַבְּדוּת הַקְּבוּצָתִי, עוֹרֵר בְּיוֹסֵיפוּס וּבַרוֹמָאִים כָּבוֹד רַב לַנִּסְפִּים וּלְאוֹמֵץ לִבָּם בִּבְחִירָתָם בַּחֲלוּפָה נוֹרָאָה זוֹ.
בִּלְהִיטוּתָם לְגַמֵּד אֶת הָאֵירוּעַ, מַדְגִּישִׁים בֶּן יְהוּדָה וְדוֹמָיו כִּי יוֹסֵיפוּס אֵינֶנּוּ מְדַבֵּר עַל גְּבוּרָה, הוּא מְדַבֵּר עַל כָּבוֹד וְעַל אוֹמֶץ.
הַקְּפִיצָה מִכָּבוֹד וְאוֹמֶץ לִגְבוּרָה, לֹא נֶעֶשְׂתָה בִּידֵי פְּלַבְיוּס, אֶלָּא עַל יְדֵי פַּרְשָׁנִים מְאוּחָרִים יוֹתֵר.
לְגַבֵּי דִּידָּם, גְּבוּרָה זוֹ, הוּבְנְתָה חֶבְרָתִית וְטֶקְסְטוּאָלִית.
לְטַעְמִי, צָרִיךְ מִדָּה גְּדוֹלָה שֶׁל עַזּוּת מֵצַח, לִטְעוֹן שֶׁיֵּשׁ הֶבְדֵּל גָּדוֹל בֵּין אוֹמֶץ לְבֵין גְּבוּרָה.

סִיפּוּר מְצָדָה אֵינוֹ מוֹפִיעַ גַּם כַּאֲשֶׁר יֶשְׁנָהּ הִתְיַיחֲסוּת בְּדִיּוּן הִלְכָתִי, לַמַּצָּב בּוֹ אָדָם שׁוֹקֵל לְהִתְאַבֵּד כְּדֵי לֹא לִיפּוֹל בִּידֵי אוֹיְבָיו; הַדּוּגְמָה הַמּוּבֵאת בַּהֲלָכָה, הִיא שֶׁל שָׁאוּל הַמֶּלֶךְ בְּהַר הֲגִלְבּוֹעַ וְלֹא הַדּוּגְמָה שֶׁל מְצָדָה.
הַסִּיבָּה לְכָךְ אֵינָהּ בְּרוּרָה, וְקַיָּימוֹת כַּמָּה הַשְׁעָרוֹת: יֵשׁ הַמְּשַׁעֲרִים שֶׁהַסִּיבָּה לְכָךְ הִיא שֶׁהַסִּיקָרִיִּים הָיוּ מִזֶּרֶם שֶׁחָלַק עַל הַפְּרוּשִׁים, שֶׁהֵם אֵלֶּה שֶׁשָּׁלְטוּ לְאַחַר חוּרְבַּן בַּיִת שֵׁנִי, וּלְפִיכָךְ לֹא נֶחְשְׁבוּ כְּמוּשָּׂא לְלִימּוּד אוֹ לַדִּיּוּן.
הָיוּ גַּם שֶׁשִּׁיעֲרוּ שֶׁהַפְּרוּשִׁים רָצוּ לִמְנוֹעַ מְרִידוֹת הַרְסָנִיּוֹת נוֹסָפוֹת כְּדוּגְמַת מֶרֶד בַּר כּוֹכְבָא, וְלָכֵן הוּצְנְעוּ אֵירוּעִים שֶׁעֲלוּלִים הָיוּ לְהָבִיא לְהִתְעוֹרְרוּת לְאוּמִּית.

בְּדוֹרוֹת מְאוּחָרִים יוֹתֵר הִתְיַיחֲסוּ רַבָּנִים לְסִיפּוּר הַהִתְאַבְּדוּת בִּמְצָדָה וְהִצְדִּיקוּ אוֹתָהּ.
כּוֹתֵב הָאַדְמוֹ"ר רַבִּי יְקוּתִיאֵל יְהוּדָה הַלְבֶּרְשְׁטָם מִצַּאנְז, עַל הַהִתְאַבְּדוּת בְּיוֹסִיפוּן: "וְאֶפְשָׁר שֶׁחָשְׁשׁוּ שֶׁאִם הָרוֹמִיִּים יִלְכְּדוּ אוֹתָם חַיִּים וְיַעֲנוּ אוֹתָם יִיגָּרֵם מִזֶּה צָרוֹת רַבּוֹת לִכְלַל יִשְׂרָאֵל כַּיָּדוּעַ מִסֵּדֶר הַמִּלְחָמָה, וּלְפִיכָךְ שָׁלְחוּ יָד בְּעַצְמָם.

בְּמַסַּע הַצְּלָב הַשְּׁלִישִׁי, בִּשְׁנַת 1190, סָמוּךְ לְחַג הַפֶּסַח, נִמְלְטוּ יְהוּדִי יוֹרְק, לְמִגְדַּל מְבוּדָּד מֵחֲמַת פְּרָעוֹת בָּעִיר.
כְּשֶׁאַפְסָהּ תִּקְוָותָם, קִידְּשׁוּ הַיְּהוּדִים הַנְּצוּרִים אֶת הַשֵּׁם בְּאִיבּוּד לַדַּעַת, בַּשַּׁבָּת הַגָּדוֹל שֶׁל שְׁנַת ד'תתק"נ, בְּאוֹפֶן הַמַּזְכִּיר אֶת זֶה שֶׁל מְצָדָה.
 גַּם וִילְיָאם מִנְיוֹבֶּרִי , נוֹצְרֵי בֶּן הַמֵּאָה הַ-12, שֶׁקָּרָא אֶת יוֹסֵף בֶּן מַתִּתְיָהוּ עַצְמוֹ, רָאָה דִּמְיוֹן בֵּין מְצָדָה לְיוֹרְק.

בֶּן יְהוּדָה מְנַסֶּה לִטְעוֹן כִּי בַּחֲשִׂיפָתָם שֶׁל מִבְנִים מְסוּיָּמִים, כְּמוֹ בֵּית הַכְּנֶסֶת וְהַמִּקְוֶוה, פִּקְפֵּק הַצֶּוֶות לְגַבֵּי זִיהוּיִים וְעִם הַזְּמַן "נֶעֱלַם כָּל סָפֵק".
וְאָכֵן כָּךְ מִתְנַהֵל תַּהֲלִיךְ הַמֶּחְקָר וְהַפַּרְשָׁנוּת בָּאַרְכֵיאוֹלוֹגְיָה.
תַּהֲלִיךְ הַחֲשִׂיפָה הוּא אִיטִּי וּמְלַוֶּוה בְּהִתְבּוֹנְנוּת חוֹזֶרֶת וְנִשְׁנֵית, בַּבִּיקּוּרִים הֲדָדִיִּים וּבְהִתְיַיעֲצוּיוֹת.
 זֶהוּ תַּהֲלִיךְ מְמוּשָּׁךְ וְאַךְ טִבְעִי הוּא שֶׁלֹּא תָּמִיד קַיֶּימֶת הַסְכָּמָה עַל הַכּוֹל.
וְאֵין לִרְאוֹת בַּ"הַסְסָנוּת" בְּדִיּוּנֵי הַצֶּוֶות, מִשּׁוּם הֵיעָדֵר בִּיטָּחוֹן בַּמַּסְקָנָה הַסּוֹפִית אוֹ, כְּפִי שֶׁטּוֹעֵן בֶּן יְהוּדָה, כְּנִיעָה לַפַּרְשָׁנוּת הַמְּקוּבֶּלֶת עַל יְדֵי יָדִין.

טַעֲנָה מֶרְכָּזִית שֶׁל בֶּן יְהוּדָה וְדוֹמָיו כְּנֶגֶד יָדִין, הִיא שֶׁבְּרֹאשׁ וְרִאשׁוֹנָה הוּא בָּא לְהוֹכִיחַ, עַל-סְמַךְ הַשְּׁאֵלוֹת שֶׁהֶעֱמִיד בִּפְנֵי הַשְּׂרִידִים הָאַרְכֵיאוֹלוֹגִיִּים וְעַל-סְמַךְ הַמִּמְצָאִים הָאַרְכֵיאוֹלוֹגִיִּים עַצְמָם, לֹא רַק אֶת נְכוֹנוּת תֵּיאוּרָיו שֶׁל יוֹסֵף בֶּן-מַתִּתְיָהוּ לְגַבֵּי פָּעֲלוּ שֶׁל הוֹרְדוֹס, הַמָּצוֹר הָרוֹמָאִי וְהִתְאַבְּדוּת הַנְּצוּרִים, אֶלָּא גַּם אֶת תְּהִילַּת הַנְּצוּרִים.
בְּכַמָּה מְקוֹמוֹת מְגַלֶּה יָדִין אֶת דַּעְתּוֹ וְרִגְשׁוֹתָיו : "....גִּילּוּי הַשְּׂרִידִים שֶׁל מְגִינֵּי מְצָדָה הָיָה לְאַחַת הַחֲוָויוֹת הַגְּדוֹלוֹת בְּיוֹתֵר שֶׁל כָּל חֲפִירוֹתֵינוּ...".
הָיוּ אֵלֶּה שְׂרִידִים דַּלִּים, אַךְ... כַּאֲשֶׁר נִכְנַסְנוּ לְחֶדֶר וְגִילִּינוּ עַל רִצְפָּתוֹ שִׁכְבַת אֵפֶר, סַנְדָּלִים חֲרוּכִים שֶׁל יְלָדִים וּכְלֵי תַּמְרוּקִים שְׁבוּרִים, וְיָכוֹלְנוּ לִנְשׁוֹם מַמָּשׁ אֶת אֲוִוירַת הַשָּׁעָה הַטְּרָאגִית הָאַחֲרוֹנָה – הָיוּ אֵלֶּה הָרְגָעִים הַגְּדוֹלִים שֶׁל חֲפִירָתֵנוּ כּוּלָּהּ'.
אוּלָם יָדִין אֵינוֹ הַיְּחִידִי.
חָלְפוּ לְמַעְלָה מֵחֲמִישִּׁים שָׁנָה מֵאָז הַחֲפִירָה בִּמְצָדָה, וְדָן בַּהַט מִתְקַשָּׁה לִשְׁכּוֹחַ אֶת הַתְּקוּפָה הַהִיא: "זִיכָּרוֹן מְצָדָה לֹא עוֹזֵב אוֹתִי לְיוֹם אֶחָד.
הָיִינוּ יַחַד בִּגְשָׁמִים, בְּסוּפוֹת וּבַחוֹם, מִשְׁתַּתְּפִים בִּפְרוֹיֶקְט הָאַרְכֵיאוֹלוֹגְיָה הַגָּדוֹל בְּיוֹתֵר שֶׁנַּעֲשֶׂה פֹּה.
כּוּלָּנוּ נִשְׁאַרְנוּ חֲבֵרִים טוֹבִים.
בִּשְׁבִילִי מְצָדָה הִיא מָקוֹם קָדוֹשׁ.
אֲנִי מְבַקֵּר שָׁם לְעִתִּים רְחוֹקוֹת כְּדֵי לֹא לְחַלֵּל אֶת הַקְּדוּשָּׁה שֶׁל הָאֲתָר.

"אֲנִי מָצָאתִי שָׁם אֶת הַגּוֹרָלוֹת: הַחֲרָסִים הַמְּעִידִים עַל הַהַגְרָלָה שֶׁעָרְכוּ הַגְּבָרִים כְּדֵי לְהַכְרִיעַ מִי יַהֲרוֹג אֶת עֲשֶׂרֶת הַנְּצוּרִים הָאַחֲרוֹנִים וְיִתְאַבֵּד.
זוֹ הַתַּגְלִית הַגְּדוֹלָה בְּיוֹתֵר בְּחַיַּי כְּאַרְכֵיאוֹלוֹג, דָּבָר שֶׁאֲנִי לֹא יָכוֹל לִשְׁכּוֹחַ".
בַּהַט מוֹסִיף: אֲנִי שָׂמֵחַ שֶׁנִּיתְּנָה לִי הִזְדַּמְּנוּת לַחְפּוֹר בַּמִּשְׁלַחַת שֶׁל יָדִין, שֶׁהוּא בְּעֵינַיי הָאַרְכֵיאוֹלוֹג הָרְצִינִי בְּיוֹתֵר שֶׁהָיָה לָנוּ מִזֶּה דּוֹרוֹת".

מְבַקְּרָיו שֶׁל יָדִין וּמְבַקְּרֵי הַמִּיתוֹס, טוֹעֲנִים יָדִין הִגְדִּיל לַעֲשׂוֹת וּבְמָקוֹם אַחֵר הוּא מַצִּיעַ לִרְאוֹת בְּאַחַד-עָשָׂר הַחֲרָסִים שֶׁעֲלֵיהֶם שֵׁמוֹת, וּבֵינֵיהֶם אֶחָד שֶׁעָלָיו כָּתוּב "בֶּן-יָאִיר", אֶת שְׁמוֹת עֲשֶׂרֶת הַמְּפַ(קְּ)דִים  ! "שֶׁנּוֹתְרוּ עַד הַסּוֹף ... וְאַחַר כָּךְ הִפִּילוּ אֶת הַגּוֹרָלוֹת בֵּינָם לְבֵין עַצְמָם'" (כְּדֵי לִקְבּוֹעַ אֶת הָאַחֲרוֹן שֶׁיִּשְׁחַט אֶת תִּשְׁעַת חֲבֵרָיו וּלְאַחַר-מִכֵּן יִתְאַבֵּד בְּעַצְמוֹ.)
הַזִּיהוּי שֶׁל אַחַד-עָשָׂר הַחֲרָסִים עִם עֲשָׂרָה 'הָאֲנָשִׁים, שֶׁלְּפִי יוֹסֵיפוּס, הוּגְרְלוּ לִשְׁחוֹט אֶת הַגְּבָרִים, הוּא בְּעָיָיתִי בְּיוֹתֵר, וְלֹא פָּחוֹת מִכָּךְ הַהַצָּעָה לִרְאוֹת בָּהֶם אֶת 'הַמְּפַקְּדִים שֶׁנּוֹתְרוּ עַד הַסּוֹף' ; שֶׁהֲרֵי אִם נִבְחֲרוּ בְּגוֹרָל, קָשֶׁה לְהַנִּיחַ שֶׁנּוֹתְרוּ דַּוְוקָא הַמְּפַקְּדִים.
הֵם שָׂמִים בְּפִיו שֶׁל יָדִין מִלִּים שֶׁלֹּא אָמַר.
זֶהוּ הַמִּמְצָא הֶחָשׁוּב בְּיוֹתֵר, אַף-עַל-פִּי שֶׁ"אֵין הוּא הַמִּמְצָא הֶחָשׁוּב בְּיוֹתֵר מִבְּחִינָה אַרְכֵיאוֹלוֹגִית טְהוֹרָה".
בְּכוֹל הַצִּיטּוּטִים מִכִּתְבֵי יָדִין – בְּאֶנְצִיקְלוֹפֶּדְיוֹת, בְּרַאֲיוֹנוֹת, בָּעִיתּוֹנוּת וּבְהַרְצָאוֹת, הוּא מַבִּיעַ אֶת הַסָּפֵק וּבְכוּלָּם חוֹזֶרֶת הַמִּילָּה "אוּלַי".
לֹא רַק בדו"חות הָאַרְכֵיאוֹלוֹגִיִּים,  גַּם בְּסִפְרוֹ הַפּוֹפּוּלָרִי כּוֹתֵב יָדִין בִּמְפוֹרָשׁ: "הַיִּיתָּכֵן כִּי מָצָאנוּ אֶת הַחֲרָסִים שֶׁעַל יָדָם הִפִּילוּ אֶת הַגּוֹרָלוֹת? לְעוֹלָם לֹא נֵדַע".

בֶּן יְהוּדָה טוֹעֵן כִּי אֲפִילּוּ הַחוֹקְרִים וּבְרֹאשָׁם פְּרוֹפ' יִגְאָל יָדִין, נִכְבְּשׁוּ עַל יְדֵי הַמִּיתוֹס.
מִכֵּיוָון שֶׁפָּרָשַׁת הַהִתְאַבְּדוּת הִיא שִׂיאוֹ שֶׁל סִיפּוּר מְצָדָה וְעוֹמֶדֶת בְּמֶרְכַּז הַמִּיתוֹס, אַךְ טִבְעִי הַדָּבָר שֶׁבֶּן יְהוּדָה וְכָל מִי שֶׁמְּנַסֶּה בְּאוֹפֶן עִקְבִי לְקַעְקֵעַ אֶת מִיתוֹס מְצָדָה (מַרְבִּיתָם אֵינָם אַרְכֵיאוֹלוֹגִים), יַעֲשֶׂה מַאֲמַצִּים לְהוֹכִיחַ שֶׁאֵין אֵלּוּ שְׂרִידֵיהֶם שֶׁל מִתְאַבְּדֵי מְצָדָה.

בֶּן יְהוּדָה טוֹעֵן כִּי לְאַחַר שֶׁנִּמְצְאוּ שְׁלוֹשָׁה שְׁלָדִים, שֶׁנִּמְצְאוּ בַּדַּרְגָּה הַתַּחְתּוֹנָה שֶׁל הָאַרְמוֹן הַצְּפוֹנִי בִּמְצָדָה "לוֹקוּס מַס' 8".
 חָלָה הִתְפַּתְּחוּת בַּפַּרְשָׁנוּת שֶׁל הַמִּמְצָאִים, בְּמַהֲלַךְ הַשָּׁנִים:

בִּפְרוֹטוֹקוֹל הַיְּשִׁיבָה הַיּוֹמִית שֶׁל הַצֶּוֶות, מִיּוֹם 26 בְּנוֹבֶמְבֶּר 1963, נִבְדְּקוּ שְׁלוֹשֶׁת שְׂרִידֵי הַשְּׁלָדִים הָאֵלֶּה.
וְכָךְ מוֹפִיעַ הָרִישּׁוּם בַּפְּרוֹטוֹקוֹל: "ד"ר הָאֵס: בְּלוֹקוּס 8 מָצְאוּ 3 שְׁלָדִים...אֶחָד שֶׁל אִשָּׁה...זֹאת הִיא בַּחוּרָה בְּגִיל -18 – 17 וְגַם כֵּן יֵשׁ שֶׁלֶד שֶׁל יֶלֶד בֶּן 12-11 ...הַשֶּׁלֶד הַשְּׁלִישִׁי... הוּא גֶּבֶר קוֹדֶם כֹּל – וְהַגִּיל שֶׁלּוֹ בֵּין 22-20,[ ]דֵּי צָעִיר גַּם כֵּן" ... הַגֶּבֶר וְהָאִשָּׁה בְּהֶחְלֵט יְכוֹלִים לִהְיוֹת זוּג, אֲבָל הַבֵּן הוּא לֹא מֵהָאִשָּׁה הַזֹּאת לְפָחוֹת.
יָכוֹל לִהְיוֹת אַח שֶׁלָּהּ אוֹ אַח( שֶׁלּוֹ" .
בִּשְׁנַת 1965 )כִּשְׁנָתַיִים לְאַחַר הַמִּמְצָא, כּוֹתֵב פְּרוֹפ' יָדִין: "אָמְנָם אֵין לוֹמַר בְּוַודָּאוּת, שֶׁשְּׁלָדִים אֵלֶּה הֵם שֶׁל מִשְׁפַּחַת אוֹתוֹ לוֹחֵם שֶׁנּוֹתַר אַחֲרוֹן, הָרַג אֶת מִשְׁפַּחְתּוֹ וְהִצִּית אֶת הָאַרְמוֹן... אַךְ אֵין, כִּמְדוּמֶּה, כָּל סָפֵק שֶׁשְּׁלָדִים אֵלֶּה הֵם שֶׁל אַנְשֵׁי הַמֶּרֶד.."..
3.בְּסִפְרוֹ עַל מְצָדָה, מִתְפַּיֵּיט יָדִין: "גִּילִּינוּ שְׂרִידִים שֶׁל שְׁלוֹשָׁה שְׁלָדִים; שֶׁלֶד שֶׁל גֶּבֶר בְּגִיל הָעֶשְׂרִים, שֶׁאוּלַי הָיָה מִמְּפַקְּדֵי מְצָדָה...בְּקִרְבַת מָקוֹם, עַל גַּבֵּי הַמַּדְרֵגוֹת, נִתְגַּלּוּ שְׂרִידֵי אִשָּׁה, שֶׁלֶד שֶׁל אִשָּׁה צְעִירָה... הַשֶּׁלֶד הַשְּׁלִישִׁי הָיָה שֶׁל יֶלֶד...הַיִּיתָּכֵן שֶׁגָּלִינוּ אֶת עַצְמוֹתָיו שֶׁל ... הַלּוֹחֵם הָאַחֲרוֹן בִּמְצָדָה וּבְנֵי מִשְׁפַּחְתּוֹ....

דְּבָרִים שֶׁנָּשָׁא יָדִין בִּמְרוֹמֵי מְצָדָה, 11 אַפְּרִיל 1973, בְּכֶנֶס הַחֶבְרָה לַחֲקִירַת א"י וַעֲתִיקוֹתֶיהָ, וְהַחֶבְרָה לַהֲגָנַת הַטֶּבַע: "כָּךְ אַזְכִּיר אֶת שְׂרִידֵי שְׁלוֹשֶׁת הַלּוֹחֲמִים שֶׁמָּצָאנוּ בָּאַרְמוֹן הַצְּפוֹנִי: מְפַקֵּד חָשׁוּב בְּיוֹתֵר, אִשְׁתּוֹ וְיַלְדָּם, מַמָּשׁ כְּתֵיאוּרִי יוֹסֵף בֶּן-מַתִּתְיָהוּ...".
בֶּן יְהוּדָה תּוֹקֵף אֶת פַּרְשָׁנוּתוֹ שֶׁל יָדִין, בְּהִסְתַּמְּכוּ בְּעִיקָּר עַל מַאֲמָרוֹ שֶׁל הָאַנְתְּרוֹפּוֹלוֹג זַיָּאס, הַטּוֹעֵן שֶׁאִילּוּ עֲצָמוֹת שֶׁל חַיָּילִים רוֹמָאִיִּים.
טַעֲנָתוֹ הָעִיקָּרִית שֶׁל בֶּן יְהוּדָה הִיא נֶגֶד שִׁינּוּי עֶמְדָּתוֹ שֶׁל יָדִין בְּקֶשֶׁר לְזִיהוּי הַשְּׁלָדִים, מִפִּקְפּוּק עַד וַודָּאוּת.
יָדִין הִשְׁתַּכְנֵעַ שֶׁמְּדוּבָּר בִּשְׂרִידֵיהֶם שֶׁל אַחֲרוּנִי מְצָדָה, עַל סְמַךְ נְסִיבּוֹת הַמִּמְצָא וְהַסָּפֵק שֶׁהִבִּיעַ הָיָה רַק בְּיַחַס לְהַשְׁעָרָתוֹ שֶׁאֶחָד מֵהֶם הוּא שֶׁל מְפַקֵּד חָשׁוּב.
הוּא כָּתַב בַּדּוּ"חַ הַמַּדָּעִי : "אָמְנָם אֵין לוֹמַר בְּוַודָּאוּת".
 גַּם בְּסִפְרוֹ הַפּוֹפּוּלָרִי כָּתַב: "זֹאת לֹא נוּכַל לְהוֹכִיחַ לְעוֹלָם".
הֵיכָן אֵפוֹא שִׁינּוּי עֶמְדָּה? לְגַבֵּי דְּבָרָיו הַמְּלִיצִיִּים מַשֶּׁהוּ שֶׁאָמַר בְּכֶנֶס שֶׁנֶּעֱרַךְ בִּמְרוֹמֵי מְצָדָה בְּאַפְּרִיל 1973: רֵאשִׁית כֹּל, הַדְּבָרִים לֹא הוּבְאוּ בַּשֵּׁם אוֹמְרָם, אֶלָּא מִפִּי הָעִיתּוֹנַאי שֶׁנָּכַח בַּמָּקוֹם.
וְגַם אִם אָמַר אוֹתָם, הֲרֵי אֵין לְהַשְׁווֹת דְּבָרִים שֶׁנֶּאֱמָרִים בְּלַהַט בְּאֵירוּעַ חֲגִיגִי, לִדְבָרִים שֶׁנִּכְתָּבִים בַּסֵּפֶר, בְּשִׁיקּוּל דַּעַת.
גַּם לְגַבֵּי הַשְּׁלָדִים שֶׁנִּמְצְאוּ בַּמְּעָרָה בְּצוּק הַדְּרוֹמִי: יָדִין הֶעֱלָה אָמְנָם אֶפְשָׁרוּת שֶׁאֵלּוּ הֵן עַצְמוֹת הַמִּתְאַבְּדִים אַךְ הוֹסִיף וְסִייֵּג: " קָשֶׁה לִקְבּוֹעַ אֶת זֶהוּתָן שֶׁל הַגְּוִויּוֹת וְאֶת מוֹעֵד הֲנַחְתֶּן כָּאן".
יָדִין חוֹזֵר וְאוֹמֵר: אֵין לְדַעְתִּי שׁוּם הוֹכָחָה לְזֶהוּתָן שֶׁל הָעֲצָמוֹת".
בַּדּוּ"חַ הַמַּדָּעִי כּוֹתֵב יָדִין : "הַאִם הַשְּׁלָדִים הֵם שֶׁל מְגִינֵּי מְצָדָה? כְּלוּם מְהַוִּוים הֵם חֵלֶק מִ-960 הַגּוּפוֹת שֶׁל גִּיבּוֹרֵי הַמֶּרֶד"? נְקַוֶּוה שֶׁנּוּכַל לְהָשִׁיב עַל כָּךְ לְאַחַר שֶׁנְּסַיֵּים אֶת מְלֶאכֶת הַחֲפִירָה".
בֶּן יְהוּדָה עַצְמוֹ מְצַטֵּט לְבָטִים אֵלּוּ , לָכֵן לֹא בָּרוּר מֵאֵין הוּא מְגַיֵּיס אֶת הַהַאֲשָׁמוֹת הַחֲמוּרוֹת כְּמוֹ "הַסְתָּרַת הָעוּבְדּוֹת" וּ"הוֹנָאָה".
עִיקַּר טַעֲנָתוֹ שֶׁל בֶּן יְהוּדָה וַאֲחֵרִים נֶגֶד יָדִין הִיא פַּרְשָׁנוּתוֹ הַמְּגַמָּתִית אֶת הַמִּמְצָא.
אוּלָם זוֹהִי מַהוּתָהּ שֶׁל הָאַרְכֵיאוֹלוֹגְיָה: הָעִיסּוּק בַּפַּרְשָׁנוּת שֶׁל הַמִּמְצָא הָאִילֵּם שֶׁהוֹעֲלָה בַּחֲפִירוֹת.
לֹא פַּעַם הַתְּשׁוּבָה לִשְׁאֵלוֹת כְּמוֹ "מִי בְּנָהּ"? מִי יִיצֵּר"" וְ"לְמָה שִׁימֵּשׁ"? אֵינָהּ חַד מַשְׁמָעִית וְאָז נִדְרֶשֶׁת הַפַּרְשָׁנוּת, שֶׁהִיא מִטִּבְעָהּ אֵינָהּ מוּחְלֶטֶת.
אַךְ עָלֶיהָ לַעֲמוֹד בִּשְׁנֵי תְּנָאִים: א. אֵינָהּ מְנוּגֶּדֶת לְעוֹבְדוֹת יְדוּעוֹת אֲחֵרוֹת.
ב. אֵינָהּ מְנוּגֶּדֶת לְשֵׂכֶל הַיָּשָׁר.
מִסִּיבָּה זוֹ קוֹרֶה, שֶׁחוֹקְרִים שׁוֹנִים, מַצִּיעִים לְעִיתִּים פַּרְשָׁנוּיוֹת שׁוֹנוֹת, לְאוֹתוֹ חֵפֶץ.
זֹאת וָעוֹד.
בְּמִקְרִים רַבִּים, הַפַּרְשָׁנוּת הוֹלֶכֶת וּמִתְלַבֶּנֶת בְּמַהֲלַךְ הַחֲפִירָה, עִם גִּילּוּיָן שֶׁל עוֹבְדוֹת נוֹסָפוֹת וְעֵקֶב דִּיּוּנִים בְּצֶוֶות הַחוֹפְרִים.
אוֹ בְּהִתְיַיעֲצוּת שֶׁלָּהֶם עִם עֲמִיתִים, לְאַחַר זְמַן.
כָּךְ קוֹרֶה, שֶׁפַּרְשָׁנוּת שֶׁנִּרְאֲתָה לֵגִיטִימִית בְּיוֹם מְסוּיָּם בַּחֲפִירָה, עֲשׂוּיָה לְהִתְגַּלּוֹת כְּבִלְתִּי נְכוֹנָה בְּיוֹם אַחֵר, לְאַחַר שֶׁהִתְגַּלּוּ עוּבְדּוֹת אֲחֵרוֹת.

לְסִיכּוּם, אֶפְשָׁר וְחָשׁוּב לְהַעֲלוֹת סְפֵקוֹת, גַּם לְגַבֵּי עֵדוּתוֹ שֶׁל יוֹסֵף בֶּן מַתִּיתְיָהוּ,.
אֶפְשָׁר לְהַצִּיג פַּרְשָׁנוּת שׁוֹנָה לַחֲלוּטִין מִזּוֹ שֶׁל צֶוֶות הַחוֹקְרִים, בֵּינֵיהֶם יְדוּעֵי שֵׁם כְּמוֹ יָדִין, שְׁמַרְיָה גּוּטְמָן, מִיכָה לִבְנָה, אֵהוּד נֵצֶר, דָּן בַּהַט וּזְאֵב מֶשֶׁל.
אֶפְשָׁר גַּם לִטְעוֹן, בְּמִדָּה רַבָּה שֶׁל צֶדֶק, שֶׁיִּגְאַל יָדִין, בַּחֲפִירוֹת בִּמְצָדָה, אֲבָל גַּם בִּמְקוֹמוֹת אֲחֵרִים, רָאָה לְעַצְמוֹ תַּפְקִיד גַּם בִּבְנִיַּית זֶהוּת לְאוּמִּית וְסָבִיר לְהַנִּיחַ שֶׁהַשְׁקָפַת עוֹלָמוֹ הִשְׁפִּיעָה עָלָיו, אֲבָל הַטַּעֲנָה שְׁמָהּ שֶׁנֶּחֱשַׂף בַּחֲפִירוֹת עוּוַּת לְצוֹרְכֵי בְּנִיַּית הַמִּיתוֹס, הוּא הַשְׁמָצָה וְיֵשׁ לִדְחוֹתָהּ מִכּוֹל וָכוֹל.

אֵין עוֹרְרִין עַל כָּךְ שֶׁחֵלֶק נִיכָּר מֵאַנְשֵׁי מְצָדָה הָיוּ סִיקָרִיִּים, שֶׁהָיוּ הַקִּיצוֹנִיִּים מִבֵּין מְחוֹלְלָיו שֶׁל הַמֶּרֶד שֶׁסִּיכּוּיוֹ הָיוּ קְלוּשִׁים.
גַּם הַהִתְאַבְּדוּת לֹא פְּשׁוּטָה לְעִיכּוּל, לַמְרוֹת שֶׁאֶפְשָׁר לִרְאוֹת בָּהּ מִשּׁוּם "קִידּוּשׁ הַשֵּׁם".
 הַמִּשְׁפָּט הָאַלְמוֹתִי בּוֹ פּוּתַּח אֶת יָדִין אֶת סִפְרוֹ, שֶׁבִּיטֵּא אֵתוֹס בֶּן יוֹבֵל שָׁנִים: "מְצָדָה הִיא בָּרֹאשׁ וּבָרִאשׁוֹנָה סֵמֶל, מַצָּבָהּ לִקְדוֹשֵׁי הָאוּמָּה, לְגִיבּוֹרִים שֶׁהֶעֱדִיפוּ מָוֶות עַל חַיֵּי עַבְדוּת",  נִרְאָה אָנַכְרוֹנִיסְטִי, תָּלוּשׁ וּמְיוּשָּׁן.
מִיתוֹס תֵּל חַי, שֶׁקָּדַם לוֹ, נִרְאֶה הָיָה מַתְאִים יוֹתֵר , וּבְכוֹל זֹאת, חֲמִשִּׁים הַשָּׁנָה הָאַחֲרוֹנוֹת,  מִתְאַפְיְינוֹת  בִּמְגַמָּה רַצְיוֹנָלִיסְטִית קִיצוֹנִית, הַבָּאָה לִידֵי בִּיטּוּי בְּמִתְקָפָה שֶׁל נִיפּוּץ מִיתוֹסִים.
מְגַמָּה זוֹ הִתְגַּבְּרָה בְּיִשְׂרָאֵל אַחֲרֵי מִלְחֶמֶת יוֹם הַכִּיפּוּרִים וְהַשֶּׁבֶר שֶׁבָּא בְּעִקְבוֹתֶיהָ.

הַטַּעֲנָה הַמּוּצְדֶּקֶת בְּמִידָּה רַבָּה, שְׁמוֹתָם שֶׁל לוֹחֲמֵי מְצָדָה לֹא הֵבִיא לָאוּמָּה תּוֹעֶלֶת כָּלְשֶׁהִי, מַסִּיחָה אֶת הַדַּעַת מֵהָעִיקָּר וְהוּא הַהַשְׁפָּעָה הָעֲצוּמָה שֶׁמִּצִּדָּהּ הִשְׁפִּיעָה עַל הַהִיסְטוֹרְיָה הַיְּהוּדִית.
גְּבוּרָתָהּ שֶׁל מְצָדָה, אֲמִתִּית אוֹ מְדוּמָּה, הָיְתָה אֶחָד מֵהַמַּרְכִּיבִים הָרַבִּים בְּעִיצּוּב הַצִּיּוֹנוּת.
אוּלַי לֹא מִקְרֶה הוּא, שֶׁהָאִרְגּוּן שֶׁטָּבַע מַטְבְּעוֹת רִאשׁוֹנוֹת שֶׁל עִם יִשְׂרָאֵל בְּאֶרֶץ יִשְׂרָאֵל, אַחֲרֵי 1800 שָׁנָה שֶׁל אוֹבְדַן מַמְלַכְתִּיּוּת בָּאָרֶץ, חָקַק עֲלֵיהֶן כְּסֵמֶל, אֶת דְּמוּת הָהָר שֶׁל מְצָדָה.
הָיָה זֶה "כּוֹפֶר הַיִּשּׁוּב", הַמּוֹסָד שֶׁתָּמַךְ בַּהֲגַנָּתָם שֶׁל הַיִּשּׁוּבִים שֶׁקָּמוּ בָּאָרֶץ, עִם גְּבוֹר הַמְּחַבְּלִים בְּשִׁיבַת צִיּוֹן הַמּוֹדֶרְנִית.
 כְּפִי שֶׁאָמַר פַּעַם זְאֵב מֶשֶׁל, לַמִּתְאַבְּדִים לֹא הָיָה הֶמְשֵׁךְ.
אֲבָל סָבִיר לְהַנִּיחַ שֶׁעַל הַגְּרָף שֶׁרֵאשִׁיתוֹ בַּכִּיבּוּשׁ הָרוֹמָאִי וְסוֹפוֹ בִּתְקוּמַת עִם יִשְׂרָאֵל בְּאַרְצוֹ, יֵשׁ לִמְצָדָהּ אֵיזֶה חֵלֶק.
אֶפְשָׁר לִרְאוֹת בַּמִּתְקַבְּצִים עַל הָהָר, " לוֹחֲמִים עַזֵּי מֵצַח שֶׁיּוֹתֵר מִשֶּׁעָסְקוּ בְּהֶרֶג רוֹמִים הָיוּ טוֹרְחִים טִרְחָה רַבָּה בְּרֶצַח יְהוּדִים שֶׁלֹּא הִסְכִּימוּ עִם דַּרְכָּם, אוֹ בִּשְׁחִיטַת יְהוּדִי עֵין-גֶּדִי וּכְפָרֵי כִּיכַּר סְדוֹם בְּלֵיל הַסֵּדֶר, כְּדֵי לִשְׁלוֹל שָׁלָל וּלְהַעֲלוֹתוֹ אֶל מֵרוֹמִי מִבְצָרָם", כְּפִי שֶׁנִּיסֵּחַ זֹאת סֶפִי בֶּן יוֹסֵף בִּלְשׁוֹנוֹ הַצִּיּוּרִית וְאֶפְשָׁר גַּם לִרְאוֹת בִּמְצָדָה סֵמֶל לִדְבֵקוּת בְּחַיִּים שֶׁל טַעַם.
לְדַעַת מִיכָה לִבְנֶה, מְגִינֵּי מְצָדָה נִלְחֲמוּ לֹא רַק עַל חַיֵּיהֶם אֶלָּא גַּם עַל קִיּוּם עֶרְכֵי הָעָם הַיְּהוּדִי מוּל הַכּוֹחַ הַבְּרוּטָלִי שֶׁל הַמַּעֲצָמָה הָרוֹמָאִית.
כַּאֲשֶׁר עָמְדָה בִּפְנֵיהֶם הַבְּרֵירָה הָאֲיוּמָּה, הֵם בָּחֲרוּ בְּעֵרֶךְ שֶׁנִּרְאֶה לָהֶם נַעֲלֶה מֵחַיֵּי הַפְּרָט.
זֶהוּ לְפִיכָךְ הַבִּיטּוּי הַנְעָלָה בְּיוֹתֵר שֶׁל הַקְרָבָה עַצְמִית.
מוּל הָאוֹמְרִים בְּצֶדֶק, כִּי לֹא הָיְתָה כָּל תְּבוּנָה בַּמִּלְחָמָה נֶגֶד הָרוֹמָאִים.
לַבֶּטַח לֹא אַחֲרֵי חוּרְבַּן יְרוּשָׁלַיִם, אֶפְשָׁר לִרְאוֹת בַּמַּאֲבָק הָעִיקֵּשׁ לְעַצְמָאוּת, עַד הַסּוֹף הַמַּר, מִשּׁוּם שְׁמִירָה עַל הַכָּבוֹד הָאִישִׁי וְהַלְּאוּמִּי.
יֵשׁ הָרוֹאִים אֶת מְצָדָה כְּנִיגּוּד הַמּוּבְהָק בְּיוֹתֵר לְדַרְכָּהּ שֶׁל יַבְנֶה, אֲבָל נִיתָּן לִרְאוֹת אֶת הַשְּׁתַּיִם כְּמַשְׁלִימוֹת זוֹ אֶת זוֹ.
מִבְּחִינָה הִיסְטוֹרִית הָפְכָה מְצָדָה לְסֵמֶל לְקַשְׁיוּת עוֹרֶף שֶׁאֵין לְנַפָּצָהּ.
מוֹפֵת לְעַם בִּלְתִּי מְנוּצָּח.
סֵמֶל לַהֲגָנַת מִבְצָר לְלֹא נְסִיגָה.
כִּי אֵין לְאָן לָסֶגֶת.
אִם מְגִינֵּי מְצָדָה הָיוּ נִכְנָעִים, אוּלַי חֶלְקָם הָיָה שׂוֹרֵד, לְאַחַר שֶׁהָרוֹמָאִים הָיוּ עוֹשִׂים בָּהֶם שְׁפָטִים נוֹרָאִים, כְּפִי שֶׁעָשׂוּ בְּגַמְלָא, בִּירוּשָׁלַיִם אַחֲרֵי כִּיבּוּשָׁהּ וְעוֹד.
אוּלָם בְּמוֹתָם, הֵם זָכוּ לְחַיֵּי נֶצַח בְּלִבּוֹ שֶׁל הָעָם.
סִיפּוּר דְּרָמָטִי זֶה הָפַךְ לְרַעְיוֹן שֶׁהִשְׁפִּיעַ עַל כּוֹחַ הַחַיּוּת שֶׁל הָעָם.
 לֹא לְחִינָּם הִשְׁתַּמֵּשׁ יִצְחָק לַמְדָן בִּמְצָדָה כְּסֵמֶל לְאֶרֶץ יִשְׂרָאֵל.
"מַסָּדָהּ" שֶׁל לַמְדָן אֵינָהּ רַק צוּק בְּמִדְבַּר יְהוּדָה, אֶלָּא בִּיטּוּי לְצִיּוֹנוּת כְּדֶרֶךְ חַיִּים.
כְּפִי שֶׁאָמַר מִיכָה לִבְנֶה, דַּרְכָּהּ שֶׁל מְצָדָה אֵינָהּ דַּרְכֵּנוּ, כְּפִי שֶׁדַּרְכֵיהֶם שֶׁל יְהוֹשֻׁעַ בֶּן נוֹן, אָלֶכְּסַנְדֶּר יַנַּאי וְיוֹסֵף בֶּן מַתִּתְיָהוּ אֵינָן דַּרְכֵּנוּ.
אֲבָל גַּם מִי שֶׁמִּתְקוֹמֵם כְּנֶגֶד קַנָּאוּת וְהַתּוֹצָאָה הָאֲיוּמָּה אֵלֶיהָ הוֹבִילָה, יִתְקַשֶּׁה לִטְעוֹן כִּי מְצָדָה הִיא רַק שֶׁקֶר שֶׁיֵּשׁ לְהִתְנַעֵר מִמֶּנּוּ.
אַנְשֵׁי מְצָדָה אֵינָם מְיַיצְּגִים אֶת הָאִידֵיאָל הַהִיסְטוֹרִי וְהָאֱנוֹשִׁי שֶׁל הַיְּהוּדִים, אֲבָל מְצָדָה קָבְעָה כַּמָּה קַוִּוים בָּאוֹפִי הַלְּאוּמִּי שֶׁל הָעַם הַיְּהוּדִי.
 הֵן כְּמוֹפֵת לִגְבוּרָה וּלְעֵרֶךְ שֶׁל עַצְמָאוּת, הֵן כְּמֶסֶר שֶׁל קוֹמְמִיּוּת וְגַאֲוָוה שֶׁל מְסִירוּת לְמַטָּרָה וְשֶׁל דְּבֵקוּת בָּעֶקְרוֹנוֹת וְגַם לֶקַח נוֹרָא, שֶׁלֹּא לְהִתְמַכֵּר לִתְחוּשַׁת הַצֶּדֶק הַמּוּחְלֶטֶת, שֶׁמְּבִיאָה לְמִלְחֶמֶת אַחִים.

סָבִיר לְהַנִּיחַ שֶׁגִּישָׁה זֹאת כַּיּוֹם הִיא נַחֲלָתָם שֶׁל מְעַטִּים וּבְכוֹל זֹאת, גַּם מִי שֶׁמִּתְקַשֶּׁה לְגַלּוֹת יַחַס חִיּוּבִי לְאֵלֶּה שֶׁיּוֹסֵף בֶּן מַתִּתְיָהוּ מְכַנֶּה בְּכִינּוּיִים קָשִׁים כָּל כָּךְ, יִתְבּוֹנֵן בְּמַעֲרֶכֶת הוֹבָלַת הַמַּיִם.
בַּתְּעָלוֹת הַמַּזְרִימוֹת מֵי שִׁיטְפוֹנוֹת וּבְאֵלּוּ הַמְּכַוְּונוֹת לְשֶׁבֶר עָנָן פִּתְאוֹמִי שֶׁמּוֹרִיד מַיִם עַל הָהָר.
כָּל אֵלּוּ מְלַמְּדִים עַל הַכָּרָה עֲמוּקָּה שֶׁל הַמִּדְבָּר.
הַקֶּשֶׁר הֶעָמוֹק שֶׁל עִם יִשְׂרָאֵל אֶל הַמִּדְבָּר, הֶחָל בְּמִיתוֹסִים שֶׁל יְצִיאַת מִצְרַיִם וּמַתַּן תּוֹרָה, שֶׁבְּלִי קֶשֶׁר לַאֲמִיתּוּת קִיּוּמָם, צָרְבוּ יַחַס רוֹמַנְטִי בְּיַחַס אֵלָיו.
הַקֶּשֶׁר הֶעָמוֹק שֶׁמַּמְשִׁיךְ עִם כַּת הָרְכָבִים, בִּתְקוּפַת בַּיִת רִאשׁוֹן, עָלֶיהָ מְרַמֵּז סֵפֶר יִרְמְיָהוּ בַּיִת רִאשׁוֹן וְשִׂיאוֹ בְּמֶרֶד בַּר כּוֹכְבָא, שָׁם תְּעוּדַת גִּיטִּין מְלַמֶּדֶת אוֹתָנוּ עַל יְכוֹלֶת לְקַיֵּים בַּמִּדְבָּר מַעֲרֶכֶת חֶבְרָתִית  תּוֹךְ שְׁמִירָה עַל קוֹדִים אֶתִּיִּים.
יִתָּכֵן שֶׁהַדָּבָר הַמְּחַנֵּךְ בְּיוֹתֵר בִּמְצָדָה הוּא לֹא מַדּוּעַ הַלּוֹחֲמִים בָּחֲרוּ לְהִתְבַּצֵּר שָׁם וּלְבַסּוֹף לְהִתְאַבֵּד.
הוּא טָמוּן כַּנִּרְאֶה בַּסִּיבָּה שֶׁהָרוֹמָאִים בָּאוּ לְכָאן וְעָשׂוּ וְרִיכְּזוּ מַאֲמָץ כֹּה גָּדוֹל בְּחִיסּוּל הַכִּיס הָאַחֲרוֹן שֶׁל הַמֶּרֶד.
מֶחְקָר מַקִּיף עַל הַמָּצוֹר שֶׁפּוּרְסַם בְּשֵׁם "בַּחֲזָרָה לִמְצָדָהּ" מְצַיֵּין אַמְנוֹן בֶּן-תּוֹר כִּי עַל פִּי הַעֲרָכָתוֹ צָרַךְ הַצָּבָא כְּ-16 טוֹן מָזוֹן וְ-26,000 לִיטֶר מַיִם מִדֵּי יוֹם.
מֶחְקָר נוֹסָף שֶׁפּוּרְסַם בִּשְׁנַת 2011 עַל יְדֵי חוֹקְרִים מֵאוּנִיבֶרְסִיטַת חֵיפָה קוֹבֵעַ כִּי הַצָּבָא הָרוֹמִי הִשְׁתַּמֵּשׁ לְצוֹרְכֵי הַמָּצוֹר בְּעֵצִים שֶׁהוּבְלוּ מֵאֲזוֹרִים מְיוֹעָרִים בְּאֶרֶץ יִשְׂרָאֵל הֵן לְצוֹרְכֵי בְּנִיַּית מְכוֹנוֹת מָצוֹר וְהֵן לְצוֹרְכֵי חִימּוּם.

קָשֶׁה לְהַאֲמִין שֶׁהָרוֹמָאִים רִיכְּזוּ כָּל כָּךְ הַרְבֵּה מַשְׁאַבִּים , רַק מִתּוֹךְ תְּחוּשַׁת נָקָם.
סָבִיר לְהַנִּיחַ שֶׁהֵם הִשְׁקִיעוּ מַאֲמָץ כֹּה גָּדוֹל בְּחִיסּוּל צוּק וּבוֹ 960 אִישׁ, מִשּׁוּם שֶׁרָאוּ בְּהֵיאָחֲזוּת זֹאת, מִשּׁוּם גַּרְעִין לְמַמְלֶכֶת יְהוּדָה עַצְמָאִית.