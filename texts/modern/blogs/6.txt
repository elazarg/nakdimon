הֶדְסוֹן – כְּשֶׁהַפָּרוֹת מַגִּיעוֹת לְגַן עֵדֶן
פּוּרְסַם בְּתַאֲרִיךְ 28 בְּנוֹבֶמְבֶּר 2015 מֵאֵת אוֹרֶן אָסִיף

בַּחַיִּים הַכֹּל יַחֲסֵי וְלָכֵן גַּם הַכֹּל בַּר הַשְׁוָואָה וְנָתוּן לְבִיקּוֹרֶת.
לִפְעָמִים תֹּאהַב דָּבָר אֶחָד וּתְשַׂנֵּא דָּבָר אַחֵר, לִפְעָמִים תִּהְיֶה אָדִישׁ.
בְּמַהֲלַךְ הַשָּׁנִים תָּמִיד הָיָה לִי אֶת הַמָּקוֹם שֶׁמִּבְּחִינָתִי נֶחֱשָׁב "הַסּוּשִׁי הַטּוֹב בְּיוֹתֵר", "הַהַמְבּוּרְגֵּר הַטּוֹב בְּיוֹתֵר", הַרְבֵּה פְּעָמִים הֵם אֲפִילּוּ הָיוּ מִשְׁתַּנִּים מִידֵיי פַּעַם... אַךְ אַף פַּעַם לֹא הָייְתָה לִי מִסְעֶדֶת בָּשָׂר מוּעֲדֶפֶת, אֵיכְשֶׁהוּ אַף מִסְעָדָה לֹא בָּלְטָה לְעוּמַּת מִתְחֲרוֹתֵיָיה, לְפָחוֹת עַד לִפְנֵי כִּשְׁנָתַיִים וָחֵצִי, כְּשֶׁאָכַלְתִּי לָרִאשׁוֹנָה בְּהֶדְסוֹן.

*גִּילּוּי נָאוֹת* (אֲפִילּוּ שְׁנַיִים):
1. אָחִי הַצָּעִיר הִתְחִיל לַעֲבוֹד לָאַחֲרוֹנָה כְּמֶלְצַר בְּהֶדְסוֹן.
2. הַשָּׁף שֶׁל הֶדְסוֹן, מַתַּן אַבְּרַהמְס, מַכִּיר אוֹתִי דֶּרֶךְ הַאִינְסְטַגְרָם וּבֶעָבָר הָיוּ מִקְרִים בָּהֶן קִיבַּלְתִּי מָנוֹת עַל חֶשְׁבּוֹן הַבַּיִת.
זוֹ הַסִּיבָּה שֶׁעַד הַיּוֹם לֹא נִכְתְּבָה בִּיקּוֹרֶת עַל הֶדְסוֹן.
לְשִׂמְחָתִי, הַפַּעַם לֹא קִיבַּלְנוּ יַחַס מְיוּחָד וְלָכֵן זוֹ הִזְדַּמְּנוּת מְצוּיֶּינֶת לִכְתּוֹב בִּיקּוֹרֶת עַל הַמִּסְעָדָה.

הֶדְסוֹן (אוֹ: הֶדְסוֹן בְּרַאסֶרִי), נִפְתְּחָה בִּסְבִיבוֹת שְׁנַת 2008, בְּלֵב רָמַת הַחַיָּיל.
מֵהַשָּׁנִים הָאֵלּוּ אֲנִי זוֹכֵר בְּעִיקָּר טְרוּנְיוֹת עַל טִיב הַשֵּׁירוּת וְלֹא זָכוּר לִי שֶׁשָּׁמַעְתִּי מַשֶּׁהוּ מְיוּחָד עַל הַבְּשָׂרִים שֶׁלָּהֶם, אֲבָל בְּמַהֲלַךְ הַזְּמַן הָיָה שָׁם אֵיזֶשֶׁהוּ שִׁינּוּי, בִּשְׁנַת 2008, מַתָּן אַבְּרַהמְס, שֶׁהָיָה עַד אוֹתוֹ הַזְּמַן הַסּוּ-שֵׁף שֶׁל הַמִּסְעָדָה, הָפַךְ לִהְיוֹת הַשֵּׁף שֶׁלָּהּ וּמֵאָז שָׁמַעְתִּי הָמוֹן תַּשְׁבּוֹחוֹת, עַד שֶׁבְּשָׁלָב מְסוּיָּים הָיִיתִי חַיָּיב לֶאֱכוֹל שָׁם.
הַפַּעַם הָרִאשׁוֹנָה הָייְתָה רַק בְּ-2013 וּמֵאָז כָּל מִסְפַּר חוֹדָשִׁים, כְּשֶׁיֵּשׁ לִי חֵשֶׁק לְהִתְפַּנֵּק עַל אֲרוּחָה טוֹבָה שֶׁבָּשָׂר בְּמֶרְכָּזָהּ, אֲנִי חוֹזֵר לְהִתְרַגֵּשׁ מֵחָדָשׁ.

הֶדְסוֹן הִיא הַפְּנִינָה שֶׁל רָמַת הַחַיָּיל, זוֹ כָּרֶגַע הַמִּסְעָדָה הַיְּחִידָה בְּעֵינַיי שֶׁמַּצְדִּיקָה הַגָּעָה מְיוּחֶדֶת לְאִיזּוּר וְלַמְרוֹת שֶׁהִיא מִסְעָדָה גְּדוֹלָה עִם מְקוֹמוֹת רַבִּים, הִיא מְלֵאָה בַּצָּהֳרַיִים ( בְּעִיקָּר בְּאַנְשֵׁי הַיי-טֵק עוֹבְדֵי הָאֵיזוֹר) וּמְלֵאָה בָּעֶרֶב (כַּנִּרְאֶה בְּעִיקָּר עַל יְדֵי אֲנָשִׁים שֶׁכָּמוֹנִי הִתְמַכְּרוּ לַמָּקוֹם).
בְּהֶדְסוֹן מִתְמַחִים בְּבָּשָׂר בְּרָמָה גְּבוֹהָה מְאוֹד, מְיַישְּׁנִים אֶת הַבָּשָׂר בְּתוֹךְ שְׁנֵי מְקָרְרֵי עֲנָק מַרְשִׁימִים וְאֵיכְשֶׁהוּ הִצְלִיחוּ לְפַצֵּחַ אֶת הַשִּׁיטָה כָּךְ שֶׁכָּל פַּעַם אֵיכוּת הַבָּשָׂר נִשְׁאֶרֶת גְּבוֹהָה וּקְבוּעָה, בְּנִיגּוּד לְמִּסְעָדוֹת אֲחֵרוֹת בַּזָּ'אנֶר שֶׁסּוֹבְלוֹת מֵחוֹסֶר עִקְבִיּוּת מְתַסְכֶּלֶת.
הַמִּסְעָדָה מְעוּצֶּבֶת בְּאוֹפֶן חַם וְנָעִים, עִיצּוּב שֶׁל לָאוּנְג' הַיי טֵקִיסְטִי-מוֹדֶרְנִי, נוֹחַ וּמְרוּוָּח, עִם אֵיזּוֹרֵי יְשִׁיבָה שֶׁנּוֹתְנִים הַרְגָּשָׁה שֶׁל פְּרָטִיּוֹת.
הַכֹּל בְּאֲוִוירָה רְגוּעָה וּנְעִימָה שֶׁמַּשְׁאִירָה אֶת הַבָּמָה לָאוֹכֶל.

הַפַּעַם הָיִיתִי בְּהֶדְסוֹן בְּמִסְגֶּרֶת חֲגִיגוֹת יוֹמוּלֶדֶת שֶׁל שְׁנֵי חֲבֵרִים, בַּשּׁוּלְחָן שֶׁל 9 אֲנָשִׁים, שֶׁזֶּה תָּמִיד פּוֹטֶנְצְיָאל לְמַפְּחֵי נֶפֶשׁ בְּגִזְרַת הַשֵּׁירוּת.
לְשִׂמְחַת כּוּלָּנוּ, הַשֵּׁירוּת לְאוֹרֶךְ כָּל הָאֲרוּחָה הָיָה טוֹב – יַדְעָנִי וְיָעִיל, לְמַעֵט מִקְרֶה בּוֹדֵד בּוֹ הָיָה עִיכּוּב רְצִינִי שֶׁל בַּקְבּוּק מַשְׁקֶה שֶׁהוּזְמַן, שֶׁלְּבַסּוֹף הִגִּיעַ לַשּׁוּלְחָן וְלֹא חוּיַּיבְנוּ עָלָיו בַּחֶשְׁבּוֹן הַסּוֹפִי.
כְּבָר יָדַעְתִּי בִּיקּוּרִים בַּמִּסְעָדָה בָּהֶם הַשֵּׁירוּת הָיָה הַחוּלְיָיה הַחַלָּשָׁה, בַּבִּיקּוּרִים הָאַחֲרוֹנִים נִרְאֶה שֶׁהָיָה שָׁם שִׁינּוּי לְטוֹבָה בַּתְּחוּם.
בְּבִיקּוֹרֶת זוֹ אֶתְיַיחֵס לְמַנּוֹת אוֹתָן חָלַקְתִּי יַחַד עִם עוֹד שְׁנֵי שׁוּתָּפִים לַאֲרוּחָה, אוֹתָהּ לִיוִּוינוּ בְּיַיִן אָדוֹם מִזַּן מִלְּבֵק ( זוֹקְרָדִי, 2013), זַן שֶׁלְּדַעְתִּי תָּמִיד מַחֲמִיא לַאֲרוּחָה שֶׁבְּמֶרְכָּזָהּ בָּשָׂר, כָּךְ גַּם בְּמִקְרֶה שֶׁל הַיַּיִן הַסְּפֵּצִיפִי הַזֶּה.
מְחִירֵי הַיֵּינוֹת בְּהֶדְסוֹן מַתְחִילִים בְּ-135, כְּשֶׁיֵּשׁ עוֹד מִסְפַּר אוֹפְּצִיּוֹת עַד לַמְּחִיר שֶׁל 155 שְׁקָלִים וּמִשָּׁם הַמְּחִירִים כְּבָר מַצְפִּינִים.

נַעֲבוֹר לָאוֹכֶל... שָׁם הַהַחְלָטָה הַקַּלָּה בְּיוֹתֵר, הִיא לְהַזְמִין אֶת הַמָּנָה הַקְּבוּעָה בְּכָל בִּיקּוּר: חַלּוֹנוֹת נְיוּ יוֹרְק – פְּרוּסוֹת סִינְּטָה דַּקּוֹת עֲשׂוּיוֹת לְמִידַּת מֶדְיוּם-רֵייְר, מֵעַל רוֹטֶב "טוֹפִי יַפָּנִי", שֶׁעִיקָּרוֹ חֶמְאָה וּמְתִיקוּת קַרָמֶלִית-הַדָּרִית שֶׁיּוֹצֶרֶת רוֹטֶב חֲלוֹמִי, שֶׁזֶּה מַמָּשׁ פֶּשַׁע לֹא לְנַגֵּב אוֹתוֹ מֵהַצַּלַּחַת עַד תּוֹם ( אוֹ לֶאֱכוֹל אוֹתוֹ בְּיַחַד עִם הַמָּנָה הָעִיקָּרִית).
כְּשֶׁמְּשַׁלְּבִים אֶת הָרוֹטֶב הַזֶּה עִם הַבָּשָׂר הַמַּדְהִים בְּהֶדְסוֹן, בָּרוּר לָמָּה זוֹ מָנָה שֶׁשּׁוּם אֲרוּחָה בְּהֶדְסוֹן לֹא תִּהְיֶה שְׁלֵמָה בִּלְעָדֶיהָ.
זוֹ מִבֵּין הַמָּנוֹת הָאֲהוּבוֹת עָלַי בְּאוֹפֶן כְּלָלִי.

חַלּוֹנוֹת נְיוּ יוֹרְק, הֶדְסוֹן
חַלּוֹנוֹת נְיוּ יוֹרְק : מְנַת חוֹבָה, כָּל בִּיקּוּר בְּהֶדְסוֹן

הָרוֹטֶב הַמַּדְהִים הַנָּ"ל כִּיכֵב גַּם בְּמָנָה רִאשׁוֹנָה מֵהַסְּפֵּייְשֵׁלִים הַיּוֹמִיִּים – שְׁקֵדֵי עֵגֶל, שֶׁעָבְרוּ טִיפּוּל אִידֵאָלִי כְּשֶׁנִּצְרְבוּ בְּאוֹפֶן שֶׁנָּתַן לָהֶם פְּרִיכוֹת קַלָּה מִבַּחוּץ, כְּשֶׁמִּבִּפְנִים הֵם הָיוּ עֲדַיִין רַכִּים וַעֲסִיסִיִּים.
שְׁקֵדֵי הָעֵגֶל הָיוּ טוֹבִים, כַּצָּפוּי, אֲבָל אֵיכְשֶׁהוּ הַחִיבּוּר בֵּינֵיהֶם לֹא הָיָה מַסְעִיר כְּמוֹ בִּמְנַת הַחַלּוֹנוֹת נְיוּ יוֹרְק, שֶׁשָּׁם לֹא רַק מְדוּבָּר בְּרוֹטֶב מְעוּלֶּה וּבְחוֹמֶר גֶּלֶם מְשׁוּבָּח, אֶלָּא בַּחִיבּוּר הָאִידֵאָלִי שֶׁל שְׁנֵיהֶם.
אוּלַי זֶה בִּגְלַל שֶׁשְּׁקֵדֵי הָעֵגֶל עֲדִינִים יוֹתֵר בְּטַעְמָם וְהָרוֹטֶב מְעַט הֶאֱפִיל עֲלֵיהֶם.
בְּכָל אוֹפֶן, הַשְּׁקֵדִים חוּסְּלוּ בִּמְהֵרָה וּבְעוֹנֶג וְהָרוֹטֶב שֶׁלָּהֶם שִׁימֵּשׁ אוֹתָנוּ גַּם לְהֶמְשֵׁךְ הָאֲרוּחָה, עִם הַלֶּחֶם הַטָּעִים שֶׁל הֶדְסוֹן וּכְמִטְבָּל לַבָּשָׂר שֶׁעָתִיד לְהַגִּיעַ...

שְׁקֵדִי עֵגֶל, הֶדְסוֹן
שְׁקֵדִי עֵגֶל : שְׁקֵדֵי עֵגֶל מְצוּיָּינִים, הָרוֹטֶב הַמְּצוּיָּין קְצָת הֶאֱפִיל

בָּעִיקָּרִיּוֹת הִתְחַלַּקְתִּי עִם חָבֵר בִּשְׁנֵי סְטֵייְקִים.
כָּאן הַנְּקוּדָּה לְסַפֵּר שֶׁמִּלְּבַד נִתְחֵי הַבָּשָׂר הַמּוּכָּרִים, כְּגוֹן סִינְּטָה, אַנְטְרִיקוֹט וְכוּ', בְּהֶדְסוֹן מְיַיצְּרִים חִיתּוּכִים יִיחוּדִיִּים לְמִסְעָדָה וְיוֹצְרִים נְתָחִים שֶׁמְּשַׁלְּבִים בֵּין נְתָחִים ( כְּמוֹ חִיבּוּר שֶׁבֵּין פִילֶה לְשַׁייְטְל, אוֹ סִינְּטָה לְשַׁייְטְל וְעוֹד)... בְּעוֹד הַנְּתָחִים הָרְגִילִים מְתוּמְחָרִים בְּעֵרֶךְ בְּאוֹתָהּ רָמַת מְחִיר כְּמוֹ בִּשְׁאָר מִסְעֲדוֹת הַבָּשָׂר הָאֵיכוּתִיּוֹת, הַנְּתָחִים הַמְּיוּחָדִים מְתוּמְחָרִים בִּמְחִיר גָּבוֹהַּ מַשְׁמָעוּתִית, אַךְ מִנִּיסְיוֹנִי הַהֶבְדֵּל בַּמְּחִיר מַצְדִּיק אֶת עַצְמוֹ בְּמַרְבִּית הַמִּקְרִים.

הַסְּטֵייְק הַ"קָטָן" מִבֵּין אֵלּוּ שֶׁהִזְמַנּוּ, הָיָה לוֹנְג אַייְלֵנְד 450 גָּרַם, סְטֵייְק שֶׁמְּשַׁלֵּב סִינְּטָה (עִם שַׁייְטֵל) לְלֹא עֶצֶם וְהוּא אֶחָד מִשְּׁנֵי הַנְּתָחִים הָאֲהוּבִים עָלַי בְּהֶדְסוֹן הוּא וְהַדֶּנְבֶר קָאט.
מְדוּבָּר בְּאֶחָד מֵהַסְּטֵייְקִים הַמְּיוּחָדִים שֶׁל הֶדְסוֹן שֶׁמְּתוּמְחָר בְּ-64 שְׁקָלִים לְמֵאָה גְּרָם.
סְכוּם לֹא מְבוּטָּל, אֲבָל כְּפִי שֶׁתּוּכְלוּ לְהִוּוָֹכַח כְּשֶׁתֹּאכְלוּ בְּהֶדְסוֹן, הַבָּשָׂר הַמְּצוּיָּין הַזֶּה שָׁוֶוה אֶת הַהִתְפַּנְּקוּת.
אֶת הַסְּטֵייְק הִזְמַנּוּ בְּמִידַּת עֲשִׂיָּיה מִידְיוּם-רַיֵּיר וְכָרָגִיל, מִידַּת הָעֲשִׂיָּיה הָייְתָה מְדוּיֶּיקֶת.
הַסְּטֵייְק הָיָה בַּשְׂרָנִי, לֹא שׁוּמָּנִי וְעִם טְעָמִים חֲזָקִים שֶׁיּוֹתֵר אוֹפְיָינִיִּים לְשַׁייְטֵל, עֲסִיסִי בְּמִידָּה וְכִמְעַט חֶמְאָתִי בְּמִרְקָם שֶׁלּוֹ (וְלֹא רַק בִּגְלַל שֶׁכָּל הַסְּטֵייְקִים בְּהֶדְסוֹן מְשׁוּכִים בְּחֶמְאָה מְזוּקֶּקֶת – נִיתָּן לְבַקֵּשׁ גַּם בְּלִי).
אַגַּב, בְּאוֹפֶן אִישִׁי אֲנִי אוֹהֵב אֶת הַסְּטֵייְק יוֹתֵר עָשׂוּי, אֲבָל כֵּיוָון שֶׁחָלַקְתִּי אוֹתוֹ עִם חָבֵר שֶׁהֶעֱדִיף אוֹתוֹ בְּמִידַּת הָעֲשִׂיָּיה הַזּוֹ, הִתְפַּשַּׁרְתִּי וַעֲדַיִין יָצָאתִי מְאוֹד מְרוּצֶּה, בַּמִּקְרֶה הֲכִי גָּרוּעַ תָּמִיד אֶפְשָׁר לְבַקֵּשׁ שֶׁיָּשִׂימוּ אֶת הַסְּטֵייְק יוֹתֵר זְמַן עַל הָאֵשׁ בְּמִידַּת הַצּוֹרֶךְ.

סְטֵייְק לוֹנְג אַייְלֵנְד, הֶדְסוֹן
לוֹנְג אַייְלֵנְד 450 גָּרַם : אֶחָד מֵהַסְּטֵייְקִים הָאֲהוּבִים עָלַי בְּהֶדְסוֹן

הַנֵּתַח הַשָּׁנִי שֶׁהִזְמַנּוּ הָיָה דֶּלְמוֹנִיקוֹ 850 גָּרַם, שֶׁהוּא נֵתַח סִינְּטָה עַל עֶצֶם, מָה שֶׁאוֹמֵר מַשֶּׁהוּ כְּמוֹ 450-500 גְּרָם נָטוּ.
גַּם הַנֵּתַח הַזֶּה לֹא הָיָה שׁוּמָּנִי, וְלַמְרוֹת שֶׁקִּיבֵּל טְעָמִים טוֹבִים בִּזְכוּת הַקִּירְבָה לָעֶצֶם, עֲבוּרִי הוּא הָיָה פָּחוֹת מְעַנְיֵין בְּטַעְמוֹ מֵהַלּוֹנְג אַייְלֵנְד, אִם כִּי טוֹב מְאוֹד בִּזְכוּת עַצְמוֹ.
גַּם כָּאן מִידַּת הָעֲשִׂיָּיה הָייְתָה מְדוּיֶּיקֶת ( שׁוּב מֶדְיוּם-רַיֵּיר), וּבִשְׁנֵי הַסְּטֵייְקִים הַחֵלֶק הַחִיצוֹנִי הָיָה מְעַט חָרוּךְ וְלָכֵן קְרִיסְפִּי קַלּוֹת, נִיגּוּדִיּוּת נֶחְמָדָה לַחֵלֶק הַפְּנִימִי, הָעֲסִיסִי וְהָרַךְ.
אַחֲרֵי שֶׁהַסְּטֵייְק חוּסַּל, הִתְחַלְנוּ בְּמַאֲבָק עִם הָעֶצֶם כְּדֵי לְחַלֵּץ כַּמָּה שֶׁיּוֹתֵר בָּשָׂר מִשָּׁם, שֶׁהָיָה מְצוּיָּין וְנָתַן לִי אֶת הַסִּיפּוּק שֶׁל בָּשָׂר שֶׁעָשׂוּי מְעַט יוֹתֵר מִמִּידִיּוּם-רַיֵּיר...

סְטֵייְק דֶּלְמוֹנִיקוֹ, הֶדְסוֹן
דֶּלְמוֹנִיקוֹ 850 גָּרַם : סִינְּטָה עַל הָעֶצֶם וְהַרְבֵּה תּוֹסָפוֹת מִסָּבִיב

כָּל סְטֵייְק, בְּהֶתְאֵם לְמִשְׁקָלוֹ, מַגִּיעַ עִם תּוֹסֶפֶת.
שְׁנֵי הַסְּטֵייְקִים שֶׁהִזְמַנּוּ הִגִּיעוּ עִם שְׁתֵּי תּוֹסֶפֶת בְּשֶׁל הַמִּשְׁקָל שֶׁלָּהֶם.
לָקַחְנוּ סָלַט קֵיסָר עָשׂוּי כָּרָאוּי, סָלַט קָוְלַסְלַאוּ וְיָיאַטְנָמִי, שֶׁהֵכִיל כְּרוֹב, חַסָּה, גֶּזֶר, בּוּטָנִים וְרוֹטֶב שֶׁשִּׁילֵּב חֲמִיצוּת וּמְתִיקוּת וְהִיוָּוה אֶת הַתּוֹסֶפֶת הַמּוּעֲדֶפֶת עָלַי, כִּי הוּא מְשַׁלֵּב גַּם טְעָמִים טוֹבִים וְהוּא גַּם רַעֲנָן וְלֹא מַכְבִּיד.
הָיָה גַּם סָלַט עַגְבָנִיּוֹת "מוֹטִי", שֶׁהוּא סָלַט עַגְבָנִיּוֹת פִּינְקְטִי עַד חָרִיף מְאוֹד, בִּתְלוּת מִידַּת הַחֲרִיפוֹת שֶׁל הַפִּלְפֵּל הֶחָרִיף שִׁכְלוּל בּוֹ, וְכַמּוּבָן גַּם הִזְמַנּוּ אֶת הַפִּירֶה הַטּוֹב שֶׁל הֶדְסוֹן.

הָעִיקָּרִית הַשְּׁלִישִׁית שֶׁהוּזְמְנָה הָייְתָה סְלוֹפִּי ג'וֹ אַנְטְרֵיקוֹט.
הַמּוֹנִיטִין שֶׁל הֲסְלוֹפִּי ג'וֹ בְּהֶדְסוֹן הוֹלֵךְ לְפָנָיו.
סְלוֹפִּי ג'וֹ הוּא הַשֵּׁם לְמָנָה אֲמֵרִיקָאִית שֶׁכּוֹלֶלֶת בָּשָׂר טָחוּן מְשׁוּלָּב עִם רוֹטֶב עַגְבָנִיּוֹת מְתַקְתֵּק וּבָצָל מְטוּגָּן בְּתוֹךְ לַחְמָנִיַּית הַמְבּוּרְגֵּר, וְהוּא יָכוֹל לְהַגִּיעַ בִּמְעַט וָורְיַיאצְיוֹת שׁוֹנוֹת וְתִיבּוּל מִשְׁתַּנֶּה.
אֲנִי לֹא מַכִּיר הַרְבֵּה מְקוֹמוֹת שֶׁמַּגִּישִׁים סְלוֹפִּי ג'וֹ בָּאָרֶץ, אֲבָל זֶה שֶׁל הֶדְסוֹן כָּבַשׁ אֶת לִיבָּם שֶׁל כַּמָּה אֲנָשִׁים שֶׁאֲנִי מַכִּיר עִם זִיקָּה לְאַרְהָ"ב וּבְצֶדֶק, בִּזְכוּת טַעְמוֹ הַטּוֹב, כַּמּוּת הַבָּשָׂר הַנְּדִיבָה וְהָרוֹטֶב הֶעָשִׁיר וְהַמּוּרְכָּב.
זוֹהִי לֹא בְּהֶכְרֵחַ מְנַת יְלָדִים, אֲבָל אֲנִי מַנִּיחַ שֶׁגַּם יְלָדִים יֹאהֲבוּ אוֹתָהּ.
בַּשָּׁנָה הָאַחֲרוֹנָה הֶחֱלִיפוּ בְּהֶדְסוֹן אֶת לַחְמָנִיַּית הַהַמְבּוּרְגֵּר, מִלַּחְמָנִיָּיה סְטַנְדַּרְטִית מְתוּקָה לְלַחְמָנִיָּיה שֶׁיִּיצְּרוּ בִּמְיוּחָד עַל מְנַת שֶׁלֹּא תִּתְפָּרֵק וְשֶׁלֹּא יִהְיֶה לָהּ טַעַם דּוֹמִינַנְטִי שֶׁמַּאֲפִיל עַל הַמִּילּוּי שֶׁלָּהּ.
דַּוְוקָא בַּמִּקְרֶה שֶׁל הֲסִלּוּפֵי ג'וֹ, אֲנִי חוֹשֵׁב שֶׁהָיָה טוֹב אִם בְּהֶדְסוֹן הָיוּ נִשְׁאָרִים עִם הַלַּחְמָנִיָּה הַמְּתוּקָה הַסְּטַנְדַּרְטִית – בְּהַמְבּוּרְגֶּר הַנִּפְלָא שֶׁל הֶדְסוֹן, בֶּאֱמֶת אֵין צוֹרֶךְ שֶׁהַלַּחְמָנִיָּה תִּגְנוֹב מֵהַבָּמָה שֶׁל הַהַמְבּוּרְגֵּר, אֲבָל דַּוְוקָא עִם הֲסִלּוּפֵי ג'וֹ, הַמְּתִיקוּת שֶׁל הַלַּחְמָנִיָּה הַקְּלָאסִית הִשְׁתַּלֵּב בֶּעָבָר הֵיטֵב עִם הַמְּתִיקוּת שֶׁל הַתּוֹכֶן וְסָפַג אֶת כָּל הַנּוֹזְלִים, מָה גַּם שֶׁהַלַּחְמָנִיָּיה הַקְּלָאסִית הָייְתָה מִתְמַסֶּרֶת לְבִיס יוֹתֵר בְּקַלּוּת.
הָאַנְטְרִיקוֹט, שִׁכְלוּל בְּתֵיאוּר הַמָּנָה, מוֹפִיעַ בָּהּ בְּפוֹעַל כִּפְרוּסוֹת דַּקּוֹת מֵעַל תַּעֲרוֹבֶת הֲסִלּוּפַי, שֶׁמַּעֲנִיקוֹת לוֹ אֶת אֵלֵמֶנְט הַ"בֵּייְט" וּמְכַוְּונוֹת אֶת טַעְמוֹ לִקְצָת יוֹתֵר בַּשְׂרָנִי.

סְלוֹפִּי ג'וֹ, הֶדְסוֹן
סְלוֹפִּי ג'וֹ אַנְטְרֵיקוֹט : לָאֲמֵרִיקָאִים וְלִשְׁאָר אוֹהֲבִי הַזָּ'אנֶר.
תְּמוּנָה מֵהָאַרְכִיּוֹן.
צִילּוּם: הִילָּה קוֹנְפוֹרְטִי

הִגַּעְנוּ לִשְׁלַב הַקִּינּוּחִים וְרָצִינוּ מַשֶּׁהוּ קַלִּיל יַחֲסִית, שָׂמַחְנוּ לְגַלּוֹת שֶׁיֵּשׁ קִינּוּחַ גְּלִידָה שֶׁמְּתוּמְחָר כִּמְעַט כְּמוֹ בַּגְּלִידֵרִיָּה טִיפּוּסִית (וּבוֹאוּ נוֹדֶה עַל הָאֱמֶת, מִי מֵאִיתָּנוּ לֹא סִייֵּם אֲרוּחָה בַּמִּסְעָדָה וְהֶעֱדִיף לָלֶכֶת לַגְּלִידֵרִיָּה סְמוּכָה מֵאֲשֶׁר לְשַׁלֵּם 40-50 שְׁקָלִים לְקִינּוּחַ).
בְּאוֹתוֹ הַיּוֹם הָיָה מִבְחָר שֶׁל אַרְבָּעָה טְעָמִים – שׁוֹקוֹלָד, וָנִיל (נוצ'ולה), אֱגוֹזִי לוּז וְחֶמְאַת בּוֹטְנִים סְקִיפִּי.
לֹא חָשַׁבְנוּ פַּעֲמַיִים לִפְנֵי שֶׁלָּקַחְנוּ אֶת הַנּוֹצ'וּלָה וְהַסְּקִיפִּי וְטוֹב שֶׁכָּךְ.
הַגְּלִידָה הָייְתָה בְּמִרְקָם מְלַטֵּף וּבְאֵיכוּת שֶׁלֹּא נָפְלָה מֵהַגְּלִידֵרִיּוֹת הֲכִי טוֹבוֹת בָּאָרֶץ (בּוּזָּה, אָנִיטָה וְלֵגֶ'נְדָּה לַמִּקְרֶה שֶׁתְּהִיתֶם), עִם טְעָמִים מְאוֹד מְרוּכָּזִים וְלֹא מְתוּקִים מִדַּיי.
אַל תִּהְיוּ מוּפְתָּעִים אִם הֶדְסוֹן יִפְתְּחוּ בְּקָרוֹב גְּלִידֵרִיָּיה..
הֵם עוֹד יְכוֹלִים בְּטָעוּת לִהְיוֹת לֹא רַק מִסְעֶדֶת הַבְּשָׂרִים הַטּוֹבָה בְּיוֹתֵר, אֶלָּא גַּם הַגְּלִידֵרִיָּיה הַטּוֹבָה בְּיוֹתֵר.
עַד שֶׁזֶּה יִקְרֶה... חֶשְׁבּוֹן בְּבַקָּשָׁה?

גְּלִידָה, הֶדְסוֹן
הַגְּלִידָה שֶׁל הֶדְסוֹן : בְּרָמָה שֶׁל גְּלִידֵרִיָּיה מְצוּיֶּינֶת.
יוֹפִי שֶׁל דֶּרֶךְ לְסַיֵּים אֲרוּחָה

חֶשְׁבּוֹן:
מִלְּבֵק זוֹקְרֵדִי יַיִן, בַּקְבּוּק: 155 שְׁקָלִים
חַלּוֹנוֹת נְיוּ יוֹרְק: 56 שְׁקָלִים
שְׁקֵדִי עֵגֶל מְנָת סְפֵּייְשֵׁל: 66 שְׁקָלִים
לוֹנְג אַייְלֵנְד 450 גָּרַם: 288 שְׁקָלִים
דֶּלְמוֹנִיקוֹ 850 גָּרַם: 336 שְׁקָלִים
סְלוֹפִּי ג'וֹ אַנְטְרִיקוֹט: 62 שְׁקָלִים
2 כַּדּוּרֵי גְּלִידָה: 26 שְׁקָלִים נִיתָּן גַּם כַּדּוּר בּוֹדֵד בְּ-14

סה"כ: 989 שְׁקָלִים

סִיכּוּם:
בְּלִי לָלֶכֶת סְחוֹר סְחוֹר – בְּהֶדְסוֹן תִּמְצְאוּ אֶת הַבָּשָׂר הַטּוֹב בְּיוֹתֵר בָּאָרֶץ, חַד מַשְׁמָעִית וּבְלִי מִתְחָרִים.
הַסִּיבָּה הָעִיקָּרִית לְכָךְ, הִיא שֶׁבְּרֹאשׁ הַמִּסְעָדָה עוֹמֵד מַתַּן אַבְרַמְס, שֶׁיּוֹדֵעַ שֶׁאֵין מָקוֹם לִפְשָׁרוֹת וְקִיצּוּרִי דֶּרֶךְ כְּשֶׁעוֹבְדִים עִם בָּשָׂר וְשֶׁמֵּעֵבֶר לְכָךְ שֶׁצָּרִיךְ לַעֲבוֹד עִם הַסַּפָּקִים הַנְּכוֹנִים, צָרִיךְ גַּם לָתֵת הִתְיַיחֲסוּת נִפְרֶדֶת לְכָל פָּרָה, כִּי לִפְעָמִים יֵשׁ הֶבְדֵּלִים מַהוּתִיִּים בֵּין פָּרָה אַחַת לְאַחֶרֶת.
הַבְּשָׂרִים בְּהֶדְסוֹן מְיוּשָּׁנִים בִּמְקָרְרֵי יִישּׁוּן גְּדוֹלִים וּבְעוֹד שֶׁבִּמְקוֹמוֹת אֲחֵרִים רָמַת הַסְּטֵייְקִים יְכוֹלָה לִהְיוֹת שׁוֹנָה מְאוֹד מִבִּיקּוּר לְבִיקּוּר, נִרְאֶה כְּאִילּוּ בְּהֶדְסוֹן מָצְאוּ אֶת הַדֶּרֶךְ לִשְׁמוֹר עַל עִקְבִיּוּת וּלְסַפֵּק בְּאוֹפֶן קָבוּעַ אֶת הָרָמָה הַגְּבוֹהָה בְּיוֹתֵר, הֶישֵּׂג מַרְשִׁים בִּזְכוּת עַצְמוֹ.
הַשֵּׁירוּת בְּהֶדְסוֹן בְּסַךְ הַכֹּל טוֹב בְּמַרְבִּית הַמִּקְרִים, וְהַמְּחִירִים יְכוֹלִים לִהְיוֹת גְּבוֹהִים מְאוֹד אִם לוֹקְחִים אֶת הַנְּתָחִים הַמְּיוּחָדִים זֶה שָׁוֶוה אֶת זֶה, אֲבָל יֵשׁ לְצַיֵּין שֶׁאֶפְשָׁר לֶאֱכוֹל שָׁם גַּם בִּמְחִיר סְטַנְדַּרְטִי לְמִסְעֶדֶת בְּשָׂרִים טוֹבָה (הָעִסְקִית, אַגַּב, קְצָת לוֹקָה בְּחָסֵר וְלֹא מִשְׁתַּלֶּמֶת יוֹתֵר מִידַּיי לְעוּמַּת תַּפְרִיט הָעֶרֶב).
אֲבָל בְּעֵינַיי הֶדְסוֹן הִיא לֹא רַק מִסְעֶדֶת הַבָּשָׂר הַטּוֹבָה בָּאָרֶץ, הִיא מַצִּיעָה אוֹכֶל טוֹב גַּם מֵעֵבֶר לַבָּשָׂר שֶׁבַּבִּיקּוּר הַסְּפֵּצִיפִי פָּשׁוּט לֹא דָּגַמְתִּי, מָה שֶׁהוֹפֵךְ אֶת הֶדְסוֹן מִבְּחִינָתִי לְאַחַת הַמִּסְעָדוֹת הַטּוֹבוֹת בָּאָרֶץ בְּאוֹפֶן כְּלָלִי.