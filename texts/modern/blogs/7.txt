הָאקֶרִים יְכוֹלִים לְהַשְׁבִּית לַוְויָינִים – אוֹ לַהֲפוֹךְ אוֹתָם לִכְלֵי נֶשֶׁק
אֲתַר הַמַּדָּע The Conversation
פֶבְּרוּאָר 25, 2020
2 תְּגוּבוֹת
רְכִיבִים מֵהַמַּדָּף פּוֹתְחִים דֶּלֶת אֲחוֹרִית לְלַוְויָנִים זֹאת בְּנוֹסָף לְסַכָּנוֹת הַוָּתִיקוֹת שֶׁל הִשְׁתַּלְּטוּת עַל הַתִּקְשׁוֹרֶת.
הַבְּעָיָה מַחֲרִיפָה כַּאֲשֶׁר אַלְפֵי לַוְויָינִים זְעִירִים מַקִּיפִים אֶת כַּדּוּר הָאָרֶץ וַעֲלוּלִים לְבַצֵּעַ דְּבָרִים שֶׁהַמַּפְעִילִים שֶׁלָּהֶם לֹא תִּכְנְנוּ

שְׁנֵי נָנוֹ לַוְויָינִים מְבוּסְּסֵי קִיּוּבְּסָאט מִשּׁוֹגְרִים מִתַּחֲנַת הֶחָלָל הַבֵּינְלְאוּמִּית.
2016.
צִילּוּם: נָאסָ"א
מֵאֵת וּוִֹילְיָאם אֲקוּטוֹ, עֲמִית מֶחְקַר פּוֹסְט דּוֹקְטוֹרָט, הָאוּנִיבֶרְסִיטָה שֶׁל דֶּנְוֵור

בַּחוֹדֶשׁ שֶׁעָבַר סְפֵּיְיס אֵקְס הָפְכָה לְמַפְעִילָה שֶׁל הַמַּעֲרָךְ הַגָּדוֹל בְּיוֹתֵר בְּעוֹלָם שֶׁל לַוְויָינִים פְּעִילִים.
נָכוֹן לְסוֹף יָנוּאָר, הָיוּ לְחֶבְרָה 242 לַוְויָינִים בְּמַסְלוּל סְבִיב כַּדּוּר הָאָרֶץ עִם תּוֹכְנִיּוֹת לְשַׁגֵּר 42,000 בֶּעָשׂוֹר הַבָּא.
זֶה חֵלֶק מֵהַפְּרוֹיֶקְט הַשְּׁאַפְתָּנִי שֶׁלָּהּ לְסַפֵּק גִּישָׁה לָאִינְטֶרְנֵט בְּרַחֲבֵי הָעוֹלָם.
הַמֵּרוֹץ לָשִׂים לַוְויָינִים בֶּחָלָל נִמְשָׁךְ, כְּשֶׁאָמָזוֹן, OneWeb הַבְּרִיטִית וַחֲבֵרוֹת אֲחֵרוֹת לְהוּטוֹת לָשִׂים אַלְפֵי לַוְויָינִים בַּמַּסְלוּל בָּחוֹדָשִׁים הַבָּאִים.

לַלַּוְויָינִים הַחֲדָשִׁים הָאֵלֶּה יֵשׁ פּוֹטֶנְצְיָאל לְחוֹלֵל מַהְפֵּכָה בְּהֶיבֵּטִים רַבִּים שֶׁל חַיֵּי הַיּוֹמְיוֹם – מֵהֲבָאַת גִּישָׁה לָאִינְטֶרְנֵט לַפִּינּוֹת הַמְּרוּחָקוֹת שֶׁל הָעוֹלָם וְעַד לְנִיטּוּר הַסְּבִיבָה וְשִׁיפּוּר מַעַרְכוֹת הַנִּיוּוּט הַגְּלוֹבָּלִיּוֹת.
בְּתוֹךְ כָּל הַהִתְלַהֲבוּת, סַכָּנָה קְרִיטִית חָמְקָה מִבְּלִי שֶׁהִבְחִינוּ בָּהּ: הֵיעָדֵר תְּקָנִים וְתַקָּנוֹת שֶׁל אַבְטָחַת סַייְבֶּר לְלַוְויָינִים מִסְחָרִיִּים, בְּאַרְהָ"ב וּבָעוֹלָם.
כְּאִישׁ אָקָדֶמְיָה שֶׁחוֹקֵר עִימּוּתֵי סַייְבֶּר, אֲנִי מְאוֹד מוּדָע לְכָךְ שֶׁבִּגְלַל עִנְיָין זֶה, יַחַד עִם שַׁרְשְׁרָאוֹת הָאַסְפָּקָה הַמּוּרְכָּבוֹת שֶׁל לַוְויָינִים וַהֲרָמוֹת שֶׁל בַּעֲלֵי הָעִנְיָין, הֵם מְאוֹד פְּגִיעִים לְהַתְקָפוֹת סַיְיבֶּר.

אִם פַּצְחָנִים יִשְׁתַּלְּטוּ עַל הַלַּוְויָינִים הָאֵלֶּה, הַתּוֹצָאוֹת יְכוֹלוֹת לִהְיוֹת חֲמוּרוֹת.
בַּצַּד הַקַּל שֶׁל הַסְּקָאלָה, הַפַּצְחָנִים יְכוֹלִים פָּשׁוּט לְהַשְׁבִּית לַוְויָינִים וְלִמְנוֹעַ גִּישָׁה לַשֵּׁירוּתִים שֶׁלָּהֶם.
פַּצְחָנִים יְכוֹלִים גַּם לְשַׁבֵּשׁ אוֹ לְזַיֵּיף אֶת הָאוֹתוֹת מֵהַלַּוְויָינִים וְלִיצוֹר אַנְדְּרָלָמוּסְיָה בְּתַשְׁתִּיּוֹת חִיּוּנִיּוֹת.
זֶה כּוֹלֵל רְשָׁתוֹת חַשְׁמַל, רְשָׁתוֹת מַיִם וּמַעַרְכוֹת תַּחְבּוּרָה.

לְחֵלֶק מֵהַלַּוְויָינִים הַחֲדָשִׁים הָאֵלֶּה יֵשׁ אֶמְצְעֵי דַּחַף שֶׁמְּאַפְשְׁרִים לָהֶם לְהָאִיץ, לְהָאֵט וּלְשַׁנּוֹת כִּיוּוּן בֶּחָלָל.
אִם פַּצְחָנִים יִשְׁתַּלְּטוּ עַל הַלַּוְויָינִים הַנִּיתָּנִים לַהִיגּוּי הָאֵלֶּה, הַתּוֹצָאוֹת יְכוֹלוֹת לִהְיוֹת נוֹרָאִיּוֹת.
הַפַּצְחָנִים יוּכְלוּ לְשַׁנּוֹת אֶת הַמַּסְלוּל שֶׁל הַלַּוְויָין וּלְרַסֵּק אוֹתוֹ לְתוֹךְ לַוְויָינִים אֲחֵרִים אוֹ אֲפִילּוּ לְתוֹךְ תַּחֲנַת הֶחָלָל הבינ"ל.

רְכִיבִים מֵהַמַּדָּף פּוֹתְחִים דֶּלֶת אֲחוֹרִית
הַיַּצְרָנִים שֶׁל הַלַּוְויָינִים הָאֵלֶּה, בִּמְיוּחָד הַקִּיּוּבְּסָאטִים (לַוְויָינֵי קוּבִּיָּיה) הַקְּטַנִּים, מִשְׁתַּמְּשִׁים בְּטֶכְנוֹלוֹגְיוֹת מוּכָנוֹת מֵהַמַּדָּף כְּדֵי לְהַפְחִית עֲלוּיוֹת.
הַזְּמִינוּת הַנִּרְחֶבֶת שֶׁל הָרְכִיבִים הָאֵלֶּה מִשְׁמְעָה שֶׁפַּצְחָנִים יְכוֹלִים לְנַתֵּחַ אוֹתָם כְּדֵי לִמְצוֹא נְקוּדּוֹת תּוּרְפָּה.
בְּנוֹסָף, רְכִיבִים רַבִּים מִתְבַּסְּסִים עַל טֶכְנוֹלוֹגְייַת קוֹד פָּתוּחַ.
הַסַּכָּנָה כָּאן הִיא שֶׁפַּצְחָנִים יְכוֹלִים לְהַכְנִיס דְּלָתוֹת אֲחוֹרִיּוֹת וּנְקוּדּוֹת תּוּרְפָּה אֲחֵרוֹת לְתוֹךְ הַתּוֹכְנָה שֶׁל הַלַּוְויָינִים.

הָאוֹפִי הַמְּאוֹד הַטֶּכְנִי שֶׁל הַלַּוְויָינִים הָאֵלֶּה מַשְׁמָעוֹ גַּם שֶׁיַּצְרָנִים רַבִּים מְעוֹרָבִים בְּיִיצּוּר הָרְכִיבִים הַשּׁוֹנִים.
גַּם תַּהֲלִיךְ הֲבָאַת הַלַּוְויָינִים הָאֵלֶּה לֶחָלָל מוּרְכָּב, וּמְעוֹרָבוֹת בּוֹ חֲבֵרוֹת רַבּוֹת.
גַּם כְּשֶׁהֵם כְּבָר בֶּחָלָל, הָאִרְגּוּנִים שֶׁהֵם בַּעֲלֵי הַלַּוְויָינִים לְעִיתִּים תְּכוּפוֹת מַעֲבִירִים אֶת הַנִּיהוּל הַיּוֹמְיוֹמִי שֶׁלָּהֶם בְּמִיקּוּר חוּץ לַחֲבָרוֹת אֲחֵרוֹת.
עִם כָּל סַפָּק נוֹסָף, נְקוּדּוֹת הַתּוּרְפָּה מִתַּרְבּוּת כִּי לְפַצְחָנִים יֵשׁ הַרְבֵּה הִזְדַּמְּנוּיוֹת לַחְדּוֹר לַמַּעֲרֶכֶת.

פְּרִיצָה לַחֵלֶק מֵהַקִּיּוּבְּסָאטִים הָאֵלֶּה יְכוֹלָה לִהְיוֹת לֹא יוֹתֵר מְסוּבֶּכֶת מֵהַמְתָּנָה עַד שֶׁאֶחָד מֵהֶם יַעֲבוֹר לְמַעְלָה וְאָז שְׁלִיחַת פְּקוּדּוֹת זְדוֹנִיּוֹת בְּאֶמְצָעוּת אַנְטֵנוֹת קַרְקָעִיּוֹת מְיוּחָדוֹת.
גַּם פְּרִיצָה לְלַוְויָינִים יוֹתֵר מְתוּחְכָּמִים עֲשׂוּיָה לִהְיוֹת לֹא כָּל כָּךְ קָשָׁה.

לַוְויָינִים נִשְׁלָטִים בְּדֶרֶךְ כְּלָל מִתַּחֲנוֹת קַרְקָעִיּוֹת.
בַּתַּחֲנוֹת הָאֵלֶּה פּוֹעֲלִים מַחְשְׁבִים עִם נְקוּדּוֹת תּוּרְפָּה בְּתוֹכְנָהּ שֶׁפַּצְחָנִים יְכוֹלִים לְנַצֵּל.
אִם פַּצְחָנִים יַחְדְּרוּ לְמַחְשְׁבִים הָאֵלֶּה, הֵם יוּכְלוּ לִשְׁלוֹחַ פְּקוּדּוֹת זְדוֹנִיּוֹת לְלַוְויָינִים.

הִיסְטוֹרְיָה שֶׁל פְּרִיצוֹת
הַתַּרְחִישׁ הַזֶּה הִתְרַחֵשׁ בְּ-1998 כְּשֶׁפַּצְחָנִים הִשְׁתַּלְּטוּ עַל לַוְויָין קַרְנִי הָרֶנְטְגֵּן הָאָמֵרִיקָנִי- גֶּרְמָנִי ROSAT.
הֵם עָשׂוּ זֹאת עַל יְדֵי פְּרִיצָה לְמַחְשְׁבִים בְּמֶרְכַּז טִיסוֹת הֶחָלָל גּוּדַארְד בְּמֵרִילֵנְד.
הַפַּצְחָנִים הוֹרוּ לְאַחַר מִכֵּן לְלַוְויָין לְכַוֵּון אֶת הַלּוּחוֹת הַסּוֹלָרִיִּים שֶׁלּוֹ יְשִׁירוֹת לְשַׁמֵּשׁ.
זֶה לְמַעֲשֶׂה טִיגֵּן אֶת הַסּוֹלְלוֹת שֶׁלּוֹ וְהָפַךְ אֶת הַלַּוְויָין לַחֲסַר תּוֹעֶלֶת.
הַלַּוְויָין הַפָּגוּם בְּסוֹפוֹ שֶׁל דָּבָר הִתְרַסֵּק עַל כַּדּוּר הָאָרֶץ בְּ-2011.
פַּצְחָנִים יְכוֹלִים גַּם לַחֲטוֹף לַוְויָינִים עֲבוּר כּוֹפֵר, כְּפִי שֶׁקָּרָה בְּ-1999 כְּשֶׁפַּצְחָנִים הִשְׁתַּלְּטוּ עַל הַלַּוְויָינִים שֶׁל SkyNet הַבְּרִיטִית.

בְּמֶשֶׁךְ הַשָּׁנִים הָאִיּוּם שֶׁל הַתְקָפוֹת סַייְבֶּר עַל לַוְויָינִים הֶחֱמִיר.
בְּ-2008 פַּצְחָנִים, אוּלַי מִסִּין, הִשְׁתַּלְּטוּ כַּנִּרְאֶה בְּאוֹפֶן מָלֵא עַל שְׁנֵי לַוְויָינִים שֶׁל נָאסָ"א, אֶחָד לְמֶשֶׁךְ כִּשְׁתֵּי דַּקּוֹת וְהַשֵּׁנִי לְמֶשֶׁךְ כְּתֵשַׁע דַּקּוֹת.
בְּ-2018 קְבוּצָה אַחֶרֶת שֶׁל פַּצְחָנִים סִינִיִּים בִּתְמִיכַת הַמְּדִינָה הִתְחִילָה בְּמִתְקֶפֶת פְּרִיצָה מְתוּחְכֶּמֶת שֶׁכּוּוְנָה אֶל מַפְעִילֵי לַוְויָינִים וְקַבְּלָנִים שֶׁל מִשְׂרַד הַהֲגָנָה.
גַּם קְבוּצוֹת שֶׁל פַּצְחָנִים אִירָאנִים נִיסּוּ לְבַצֵּעַ הַתְקָפוֹת דּוֹמוֹת.

לַמְרוֹת שֶׁמִּשְׂרַד הַהֲגָנָה הָאָמֶרִיקָנִי וְהַסּוֹכְנוּת לְבִיטָּחוֹן לְאוּמִּי (NSA) פָּעֲלוּ כְּדֵי לְטַפֵּל בְּאַבְטָחַת סַיְיבֶּר בֶּחָלָל, הַקֶּצֶב אִיטִּי.
אֵין כַּיּוֹם תְּקָנִים שֶׁל אַבְטָחַת סַייְבֶּר לְלַוְויָינִים וְאֵין גּוּף מְפַקֵּחַ שֶׁמְּאַסְדֵּר וּמַבְטִיחַ אֶת אַבְטָחַת הַסַּיְיבֶּר שֶׁלָּהֶם.
אֲפִילּוּ אִם אֶפְשָׁר יִהְיֶה לְפַתֵּחַ תְּקָנִים מְשׁוּתָּפִים, לֹא קַיָּימִים מַנְגְּנוֹנִים לֶאֱכוֹף אוֹתָם.
זֶה אוֹמֵר שֶׁהָאַחְרָיוּת לְאַבְטָחַת סַיְיבֶּר שֶׁל לַוְויָינִים מוּטֶּלֶת עַל כָּל אַחַת מֵהַחֲבָרוֹת שֶׁמְּיַיצֶּרֶת וּמַפְעִילָה אוֹתָם.

כּוֹחוֹת הַשּׁוּק פּוֹעֲלִים נֶגֶד אַבְטָחַת סַיְיבֶּר בֶּחָלָל
כְּשֶׁהֵן מִתְחָרוֹת כְּדֵי לִהְיוֹת מַפְעִילַת הַלַּוְויָינִים הַדּוֹמִינַנְטִית, סְפֵּיְיס אֵקְס וְהַחֲבָרוֹת הַמִּתְחָרוֹת נְתוּנוֹת לְלַחַץ גָּדֵל וְהוֹלֵךְ לְהַפְחִית עֲלוּיוֹת.
יֵשׁ גַּם לַחַץ לְהָאִיץ אֶת הַפִּיתּוּחַ וְהַיִּיצּוּר.
הַמַּצָּב הַזֶּה מְפַתֶּה אֶת הַחֲבָרוֹת לְעֵגֶל פִּינּוֹת בִּתְחוּמִים כְּמוֹ אַבְטָחַת סַייְבֶּר שֶׁמִּשְׁנִיִּים לְעֶצֶם הֲבָאַת הַלַּוְויָינִים הָאֵלֶּה לֶחָלָל.

אֲפִילּוּ אֵצֶל הַחֲבָרוֹת שֶׁנּוֹתְנוֹת עֲדִיפוּת גְּבוֹהָה לְאַבְטָחַת סַיְיבֶּר, הָעֲלוּיוֹת שֶׁקְּשׁוּרוֹת לְהַבְטָחַת הָאַבְטָחָה שֶׁל כָּל אֶחָד מֵהָרְכִיבִים יְכוֹלוֹת לִהְיוֹת גּוֹרֵם מוֹנֵעַ.
הַבְּעָיָה הַזֹּאת אֲפִילּוּ יוֹתֵר חֲרִיפָה בִּמְשִׂימוֹת חָלָל זוֹלוֹת, שֶׁבָּהֶן הָעֲלוּת שֶׁל הַבְטָחַת אַבְטָחַת הַסַּיְיבֶּר יְכוֹלָה לַעֲלוֹת עַל הָעֲלוּת שֶׁל הַלַּוְויָין עַצְמוֹ.

כְּדֵי לְסַבֵּךְ אֶת הָעִנְיָינִים, שַׁרְשֶׁרֶת הָאַסְפָּקָה הַמּוּרְכֶּבֶת שֶׁל הַלַּוְויָינִים הָאֵלֶּה וְהַגּוֹרְמִים הָרַבִּים שֶׁמְּעוֹרָבִים בַּנִּיהוּל שֶׁלָּהֶם מִשֶּׁמֵּעֵם שֶׁלְּעִיתִּים קְרוֹבוֹת לֹא בָּרוּר מִי נוֹשֵׂא בָּאַחְרָיוּת וּבֶחָבוּת לִפְרִיצוֹת סַיְיבֶּר.
חוֹסֶר הַבְּהִירוּת הַזֶּה גָּרַם לְשַׁאֲנַנּוּת וְהִפְרִיעַ לַמַּאֲמַצִּים לְאַבְטֵחַ אֶת הַמַּעֲרָכוֹת הַחֲשׁוּבוֹת הָאֵלֶּה.

דְּרוּשָׁה אַסְדָּרָה
אָנָלִיסְטִים הֵחֵלּוּ לִקְרוֹא לִמְעוֹרָבוּת מֶמְשַׁלְתִּית חֲזָקָה בְּפִיתּוּחַ וְהָאַסְדָּרָה שֶׁל תִּקְנִי אַבְטָחַת סַייְבֶּר לְלַוְויָינִים וּנְכָסִים אֲחֵרִים בֶּחָלָל.
הַקּוֹנְגְּרֵס יָכוֹל לִפְעוֹל לְאִימּוּץ מִסְגֶּרֶת אַסְדָּרָה מַקִּיפָה לְמִגְזָר הֶחָלָל הַמִּסְחָרִי.
לְדוּגְמָה, יְכוֹלִים לְקַבֵּל שָׁם חוּקִּים שֶׁמְּחַיְּיבִים יַצְרָנֵי לַוְויָינִים לְפַתֵּחַ אַרְכִיטֶקְטוּרַת אַבְטָחַת סַייְבֶּר מְשׁוּתֶּפֶת.

הַקּוֹנְגְּרֵס גַּם יָכוֹל לְחַיֵּיב לְדַוֵּוחַ עַל כָּל פְּרִיצוֹת הַסַּיְיבֶּר שֶׁמְּעוֹרָבִים בָּהֶן לַוְויָינִים.
צְרִיכָה גַּם לִהְיוֹת בְּהִירוּת לְגַבֵּי אֵיזֶה נְכָסִים בֶּחָלָל נֶחֱשָׁבִים לִקְרִיטִיִּים כְּדֵי לְתַעֲדֵף אֶת פְּעִילוּת אַבְטָחַת הַסַּיְיבֶּר.
גַּם הַנְחָיוֹת מִשְׁפָּטִיּוֹת בְּרוּרוֹת מִי נוֹשֵׂא בְּאַחְרָיוּת לְהַתְקָפוֹת סַיְיבֶּר עַל לַוְויָינִים יוֹעִילוּ מְאוֹד כְּדֵי לְהַבְטִיחַ שֶׁהַגּוֹרְמִים שֶׁאַחְרָאִים יִנְקְטוּ בָּאֶמְצָעִים הַנְּחוּצִים כְּדֵי לְאַבְטֵחַ אֶת הַמַּעֲרָכוֹת הָאֵלֶּה.
לְאוֹר הַקֶּצֶב הָאִיטִּי בְּאוֹפֶן מָסוֹרְתִּי שֶׁל הַחֲקִיקָה בַּקּוֹנְגְּרֵס, יִיתָּכֵן שֶׁיֵּשׁ הַצְדָּקָה לְגִישָׁה שֶׁל בַּעֲלֵי עִנְיָין מְרוּבִּים שֶׁכּוֹלֶלֶת שִׁיתּוּף פְּעוּלָּה צִיבּוּרִי- פְּרָטִי כְּדֵי לְהַבְטִיחַ תִּקְנִי אַבְטָחַת סַייְבֶּר.
מָה שֶׁלֹּא יִהְיוּ הַצְּעָדִים שֶׁמֶּמְשָׁלוֹת וְהַתַּעֲשִׂיָּיה יִנְקְטוּ, הֶכְרֵחִי לִפְעוֹל עַכְשָׁיו.
זֹאת תִּהְיֶה טָעוּת גְּדוֹלָה לְחַכּוֹת עַד שֶׁפַּצְחָנִים יִשְׁתַּלְּטוּ עַל לַוְויָין מִסְחָרִי וְיִשְׁתַּמְּשׁוּ בּוֹ כְּדֵי לְאַיֵּים עַל חַיֵּי אָדָם וְעַל רְכוּשׁ — כָּאן עַל הָאָרֶץ אוֹ בֶּחָלָל — לִפְנֵי שֶׁנְּטַפֵּל בַּבְּעָיָה הַזֹּאת.