מִלְחֶמֶת יוֹם הַכִּיפּוּרִים בְּמַבָּט לְאָחוֹר : מַדּוּעַ יָצְאוּ הַמִּצְרִים לְהַתְקָפָתָם הַכּוֹשֶׁלֶת בְּ14 בְּאוֹקְטוֹבֶּר 1973? 
לִיקּוּט, אִיסּוּף וְהַבְנָיַּית הַמְּקוֹרוֹת הַהִיסְטוֹרִיִּים בּוּצַּע ע"י עַמִּי סָלַנְט, עוֹרֵךְ הָאֲתָר "רְגָעִים הִיסְטוֹרִיִּים "

הַפַּרְשָׁן הַצְּבָאִי חַיִּים הֶרְצוֹג תֵּיאֵר אֶת קְרַב הַשִּׁרְיוֹן שֶׁל 14 בְּאוֹקְטוֹבֶּר 1973 בַּמִּילִּים: "כְּאַלְפַּיִים טַנְקִים הוּטְּלוּ לַמַּעֲרָכָה מִשְּׁנֵי הַצְּדָדִים, בְּקֶרֶב הַשִּׁרְיוֹן הַגָּדוֹל בְּיוֹתֵר בַּהִיסְטוֹרְיָה " (מִלְּבַד קְרַב קוּרְסְק בְּמִלְחֶמֶת הָעוֹלָם הַשְּׁנִייָּה).

"בְּ-06:30 בְּבוֹקֶר 14 בְּאוֹקְטוֹבֶּר, הֵחֵלָּה הַרְעָשָׁה אַרְטִילֵרִית מִצְרִית לְאוֹרֶךְ כָּל הַחֲזִית בִּמְשׁוּלָּב עִם הַפְצָצָה אֲוִוירִית עַל בְּלוּזָה וּמִתְחָם "הַבְרָגָה" (בְּחֶלְקָהּ הַדְּרוֹמִי שֶׁל הַגִּזְרָה הַצְּפוֹנִית).
בְּמַקְבִּיל, הֵחֵלּוּ כּוֹחוֹת שִׁרְיוֹן מִצְרִיִּים גְּדוֹלִים, מְלוִּּוים בְּכוֹחוֹת חִי"ר, לָנוּעַ לְעֵבֶר הַקַּו שֶׁהוּחְזַק בִּידֵי צַהַ"ל.
שְׁעַת הַהַתְקָפָה הֶעֱנִיקָה לְכוֹחוֹת צַהַ"ל יִתְרוֹן בְּכָךְ שֶׁהַשֶּׁמֶשׁ הַזּוֹרַחַת הָיְיתָה בְּגַבָּם וּבְעֵינֵי הַמִּצְרִים.

רֶקַע הִיסְטוֹרִי
לְאַחַר הַשְּׁהִיָּיה שֶׁל כְּשָׁבוּעַ לְאַחַר בִּיצּוּעַ הַצְּלִיחָה, וּבְלִימַת הַהַתְקָפוֹת הַנַּגָּד הָרִאשׁוֹנוֹת שֶׁל הַכּוֹחוֹת הַיִּשְׂרְאֵלִיִּים, נָפְלָה הַהַחְלָטָה בַּהַנְהָגָה הַמִּצְרִית לְבַצֵּעַ גַּם אֶת הַשָּׁלָב הַשָּׁנִי בְּתָכְנִיתָם, לַמְרוֹת הִתְנַגְּדוּת הָרַמַטְכָּ"ל הַמִּצְרִי דְּאָז.

הָרַמַטְכָּ"ל הַמִּצְרִי דְּאָז, סַעַד אֶל-דִּין שֶׁאָזְלִי, מַגְדִּיר בְּסִפְרוֹ אֶת הַחְלָטָה הַמִּצְרִית לְבַצֵּעַ אֶת הַשָּׁלָב הַשָּׁנִי בְּתָכְנִית הַהַתְקָפָה הַמִּצְרִית –פִּיתּוּחַ הַמִּתְקָפָה מִזְרָחָהּ לְעֵבֶר הַמַּעֲבָרִים, "כִּשְׁגִיאָתוֹ הָרִאשׁוֹנָה הֲרַת-הָאָסוֹן שֶׁל הַמַּטֶּה הַכְּלָלִי הַמִּצְרִי, שֶׁמִּמֶּנָּה הִשְׁתַּלְשְׁלוּ כָּל שְׁאָר הַשְּׁגִיאוֹת ".

הַמִּפְקָדָה הַצְּבָאִית הַמְּשׁוּתֶּפֶת שֶׁל מִצְרַיִם וְסוּרְיָה
עַד פְּרוֹץ הַמִּלְחָמָה פָּעֲלוּ שְׁנֵי הַצְּבָאוֹת, הַמִּצְרִי וְהַסּוּרִי, בְּשִׁיתּוּף פְּעוּלָּה מָלֵא תַּחַת מִפְקָדָה מְשׁוּתֶּפֶת בְּרָאשׁוּת שַׂר הַהֲגָנָה הַמִּצְרִי , פְרִיק- אֲוּוֹל (מַקְבִּיל לַגֶּנֶרָל 4 כּוֹכָבִים) אֵחָמֵד אִסְמַאעִיל עֵלִי, יַחַד הֵכִינוּ אֶת תּוֹכְנִיּוֹת הַמִּלְחָמָה בְּתֵיאוּם מָלֵא, יַחַד תֵּיאֲמוּ אֶת יוֹם ה"ע" וְשֶׁעֵת ה"ש" שֶׁלָּהּ, וְאֶת פְּתִיחַת הַמִּלְחָמָה בְּמַהֲלוּמָּה אֲוִוירִית, שֶׁבָּהּ נָטְלוּ חֵלֶק כְּמָאתַיִים מְטוֹסִים מִצְרַיִם וּכְמֵאָה מְטוֹסִים סוּרִים, שֶׁתָּקְפוּ מַטָּרוֹת חֲשׁוּבוֹת בְּעוֹמֶק שֶׁטַח הָאוֹיֵב הַיִּשְׂרְאֵלִי, וְכֵן תּוֹאַם מוֹעֵד הַהֲכָנָה הָאַרְטִילֵרִית, וּבָהּ נָטְלוּ חֵלֶק כְּאַלְפַּיִים קָנִים מִצְרַיִם וְכִתְשַׁע-מֵאוֹת קָנִים סוּרִים בְּאוֹתָהּ תָּכְנִית.

אָמְנָם בִּתְחִילַּת הַמִּלְחָמָה הִתְנַהֲלָה הַלְּחִימָה בְּתֵיאוּם מָלֵא וּמוּצְלָח בֵּין שְׁנֵי הַצְּבָאוֹת, אַךְ הַדָּבָר לֹא אָרַךְ זְמַן רַב.
שִׁיתּוּף הַפְּעוּלָּה בֵּינֵיהֶם הֵחֵל לְהִתְפּוֹגֵג בְּהַדְרָגָה מִיָּד לְאַחַר הַשָּׁלָב הַהֶתְקֵפִי בִּשְׁתֵּי הַחֲזִיתוֹת, וּמְאוּחָר יוֹתֵר נוֹצָר נֶתֶק בֵּין שְׁנֵי הַצְּבָאוֹת, כְּשֶׁמִּפְקֶדֶת כָּל צָבָא נִיהֲלָה אֶת מִבְצָעֶיהָ בְּהֶתְאֵם לָאֵירוּעִים וְלַהִתְפַּתְּחוּיוֹת שֶׁעָמְדוּ מוּלָהּ.

כְּבָר לְמִן הַיּוֹם הָרִאשׁוֹן לַמִּלְחָמָה, הֵחֵלּוּ לְהִתְגַּלּוֹת זַרְעֵי הַחֲשָׁדוֹת וְהַסְּפֵקוֹת בֵּין שְׁתֵּי הַשּׁוּתָּפוֹת, כַּאֲשֶׁר בְּמַהֲלַךְ אַרְבַּעַת הַיָּמִים הַבָּאִים (12-9 לְאוֹקְטוֹבֶּר 1973) הִתְעוֹרְרָה מַחֲלוֹקֶת חֲרִיפָה בֵּין הַהַנְהָגָה הַמִּצְרִית וְהַסּוּרִית.
הַהַנְהָגָה הַסּוּרִית הִתְלוֹנְנָה עַל כָּךְ שֶׁהַכּוֹחוֹת הַמִּצְרִיִּים נִשְׁאֲרוּ בִּמְקוֹמָם בְּרָאשֵׁי הַגֶּשֶׁר לְאַחַר שֶׁהִצְלִיחוּ לִבְלוֹם אֶת הַתְקָפוֹת הַנַּגָּד הַיִּשְׂרְאֵלִיּוֹת, בְּשֶׁל הַהוֹרָאָה שֶׁנִּיתְּנָה לָהֶם לְקַיֵּים עֲצִירָה טַקְטִית, וּבְכָךְ אִיבְּדוּ הִזְדַּמְּנוּת זָהָב לְהִתְקַדֵּם לְקַו הַמַּעֲבָרִים הַהֲרָרִים הָאַסְטְרָטֶגִיִּים שֶׁבְּמֶרְכַּז סִינַי (פֶּסַח מְלוּבָּנִי, 2014).

 בַּצִּילּוּם : הָרַמַטְכָּ"ל הַמִּצְרִי דְּאָז, סָעֵד אֶל-דִּין שָׁאזְלִי, לִשְׂמֹאלוֹ שֶׁל הַנָּשִׂיא סָאדָאת.
 שָׁאזְלִי הוּעֲבַר מִתַּפְקִידוֹ ע"י סָאדָאת, שֶׁרָאָה בּוֹ אֶת הָאַחְרַאי לְהַצְלָחַת מִבְצַע הַצְּלִיחָה הַיִּשְׂרְאֵלִית וְטָעַן כִּי שָׁאזְלִי הִתְמוֹטֵט בְּעִקְבוֹת הַצְּלִיחָה הַיִּשְׂרְאֵלִית.
הוּא הוּחְלַף ע"י הַגֶּנֶרָל מוּחַמַּד עָבְּד אֶל רָאנִי גְּמָאסִי.
בְּסִפְרוֹ מְתָאֵר שָׁאזְלִי מַחֲלוֹקוֹת קָשׁוֹת בַּצַּמֶּרֶת הַמִּצְרִית, בְּעִיקָּר בֵּינוֹ לְבֵין שַׂר הַהֲגָנָה אָחְמֵד אִיסְמָעִיל עָלִי, וּבְמַהֲלַךְ הַמִּלְחָמָה גַּם בֵּינוֹ לְבֵין הַנָּשִׂיא סָאדָאת.
הַמַּחֲלוֹקוֹת הָיוּ בְּעִיקָּר עַל רֶקַע הַהַתְקָפָה הַמִּצְרִית שֶׁל הַ14 לְאוֹקְטוֹבֶּר,

הַסּוּרִים הִזְכִּירוּ לְמִצְרַיִם כִּי בְּמִסְגֶּרֶת תֵּיאוּם שִׁיתּוּף הַפְּעוּלָּה בֵּין הַצְּדָדִים בַּאֲשֶׁר לַהֲכָנַת תָּכְנִית הַהַתְקָפָה "גְּרָנִיט 2" (תָּכְנִית "בָּדֶר") , שֶׁבָּהּ נָטְלוּ חֵלֶק בְּכִירֵי הַמְּפַקְּדִים הַמִּצְרִים וְהַסּוּרִים, נִקְבַּע כִּי רַק לְאַחַר שֶׁהַכּוֹחוֹת הַמִּצְרִיִּים יַגִּיעוּ אֶל אֵזוֹר הַמַּעֲבָרִים הַהֲרָרִיִּים בְּסִינַי וְהַכּוֹחוֹת הַסּוּרִים יַגִּיעוּ לִנְהַר הַיַּרְדֵּן וְהַכִּינֶּרֶת, רַק אָז תִּתְבַּצֵּעַ עֲצִירָה טַקְטִית, אַךְ הַמִּפְקָדָה הַצְּבָאִית הַמִּצְרִית הֶחֱלִיטָה בְּעָצְמָה כִּי יֵשׁ צוֹרֶךְ לְבַצֵּעַ עֲצִירָה טַקְטִית לְאַחַר צְלִיחַת הַכּוֹחוֹת אֶת תְּעָלַת סוּאֵץ וְהַהִשְׁתַּלְּטוּת עַל קַו בַּר-לֵב, בְּמַטָּרָה לְהִתְאַרְגֵּן מֵחָדָשׁ וּלְהִתְכּוֹנֵן לִבְלוֹם אֶת הַתְקָפוֹת הַנַּגָּד הַיִּשְׂרְאֵלִיּוֹת הַצְּפוּיוֹת.
הָרַמַטְכָּ"ל הַמִּצְרִי דְּאָז, סָעֵד אֶל-דִּין שָׁאזְלִי, כְּלָל לֹא חָשַׁב לַעֲבוֹר לְשָׁלָב ב' שֶׁל הִתְקַדְּמוּת אֶל עֵבֶר הַמֵּיצָרִים הַהֲרָרִים בְּסִינַי.

הַלַּחַץ הַסּוּרִי עַל הַנָּשִׂיא סָאדָאת הוֹלֵךְ וְגוֹבֵר
הַתְקָפַת הַכּוֹחוֹת הַיִּשְׂרְאֵלִיִּים לְתוֹךְ הַשֶּׁטַח הַסּוּרִי, שֶׁהֵחֵלָּה בַּבּוֹקֶר הַ11 לְחוֹדֶשׁ אוֹקְטוֹבֶּר 1973, וְהַגָּעָתָם בַּגִּזְרָה הַצְּפוֹנִית לְמֶרְחָק שֶׁל כִּ-40 ק"מ מִדַּמֶּשֶׂק, הֵבִיאוּ לַעֲלִיַּית מִפְלַס הַחֲרָדָה בַּהַנְהָגָה וּבַפִּיקּוּד הַצְּבָאִי הַסּוּרִי.
הַמִּפְקָדָה הַסּוּרִית, שֶׁהָיְיתָה נְתוּנָה תַּחַת לַחַץ אַדִּיר, רָאֲתָה שֶׁהַכּוֹחוֹת הַמִּצְרִיִּים, לַמְרוֹת הִתְפַּתְּחוּיוֹת מְסוּכָּנוֹת אֵלּוּ בַּגִּזְרָה הַסּוּרִית, נִשְׁאֲרוּ בִּמְקוֹמָם מִמִּזְרָח לַתְּעָלָה, מִבְּלִי שֶׁנִּרְאוּ בָּאוֹפֶק סִימֵּים כָּלְשֶׁהֵם שֶׁהֵם עוֹמְדִים לְהַתְחִיל בַּתְּנוּעָה מִזְרָחָהּ לְעֵבֶר הַמַּעֲבָרִים בְּסִינַי, בְּהֶתְאֵם לַתָּכְנִית שֶׁסּוּכְּמָה בֵּין שְׁנֵי הַצְּבָאוֹת.
לָכֵן, הֵחֵלּוּ הַסּוּרִים לְשַׁגֵּר זֶרֶם שֶׁל מִבְרָקִים בְּהוּלִים לַאֲגַף הַמִּבְצָעִים שֶׁל הַמִּפְקָדָה הַמְּאוּחֶדֶת בְּקָהִיר, וּבִיקְּשׁוּ לָדַעַת מַהוּ הַמּוֹעֵד לִתְזוּזָה קְדִימָה לַמֵּיצָרִים עַל מְנַת לְהָקֵל עַל הַלַּחַץ בַּחֲזִית הַסּוּרִית.

הַדְּרִישׁוֹת וְהַצִּיפִּיּוֹת הַסּוּרִיּוֹת לְהֶמְשֵׁךְ הַמִּתְקָפָה הַמִּצְרִית, הִתְבַּסְּסוּ עַל הַהַעֲרָכָה שֶׁהַלַּחַץ בַּחֲזִית הַדְּרוֹמִית יֵיאָלֵץ אֶת יִשְׂרָאֵל לְהַעְתִּיק אֶת הַמַּאֲמָץ הָעִיקָּרִי דָּרוֹמָה.
הַתְקָפָה מִצְרִית אֲמִיתִּית הָיְיתָה צְרִיכָה לְהָבִיא לְהַפְעָלָתוֹ, הַכִּמְעַט מוּחְלֶטֶת, שֶׁל חֵיל-הָאֲוִויר הַיִּשְׂרְאֵלִי בַּחֲזִית הַדְּרוֹמִית, וּבְכָךְ לְהָקֵל עַל הַכּוֹחוֹת הָעַרְבִיִּים בַּחֲזִית הַסּוּרִית (דָּנִי אֲשֶׁר, 2014).

אַסַּד אַף שָׁלַח נַצִּיג בָּכִיר לְקָהִיר, בְּמַטָּרָה לִלְחוֹץ עַל הַמִּצְרִים לְסַיֵּיעַ לְסוּרְיָה בְּשָׁעָה קָשָׁה זוֹ.
כַּמְּתוֹאָר בְּזִיכְרוֹנוֹתָיו, הָרַמַטְכָּ"ל הַמִּצְרִי דְּאָז שָׁאזְלִי הִמְשִׁיךְ לְהִתְנַגֵּד לְתָכְנִית הַתְקָפָה אֶל עֵבֶר הַמֵּיצָרִים בְּסִינַי, וְהֶעֱלָה אֶת טִיעוּנָיו בִּפְנֵי שַׂר הַמִּלְחָמָה הַמִּצְרִי, הוּא חָשַׁשׁ שֶׁהַצָּבָא הַמִּצְרִי לֹא יוּכַל לְהַעֲנִיק הֲגָנָה אֲוִוירִית מְסַפֶּקֶת לְכוֹחוֹתָיו שֶׁיָּנוּעוּ מִזְרָחָהּ, כְּנֶגֶד תְּקִיפוֹת חֵיל הָאֲוִויר הַיִּשְׂרְאֵלִי.
גַּם הַנִּימּוּק כִּי מִתְקָפָה זוֹ תַּפְחִית אֶת הַלַּחַץ מֵעַל סוּרְיָה לֹא שִׁכְנֵעַ אוֹתוֹ , וְלִדְבָרָיו זֶה לֹא הָיָה מֵקֵל אֶת הַלַּחַץ עֲלֵיהֶם בְּאוֹרַח מַשְׁמָעוּתִי.

לַמְרוֹת זֹאת, הַלַּחַץ הַסּוּרִי הֵבִיא בְּסוֹפוֹ שֶׁל דָּבָר לַהַחְלָטָה הַמִּצְרִית לְהֵיעָנוֹת לִדְרִישָׁתָם, וּלְהוֹרוֹת עַל "פִּיתּוּחַ הַתְקָפָה בַּחֲזִית הַמִּצְרִית מִזְרָחָהּ" עִם שַׁחַר הַ13 בְּאוֹקְטוֹבֶּר 1973.
הַהַחְלָטָה שֶׁל הַהַנְהָגָה הַמִּצְרִית הוּצְּגָה בִּפְנֵי הַצָּבָא הַמִּצְרִי כְּהַחְלָטָה מְדִינִית, דָּבָר שֶׁעוֹרֵר תַּרְעוֹמֶת רַבָּה בַּפִּיקּוּד הַמִּצְרִי הַבָּכִיר, וּמְפַקְּדֵי שְׁתֵּי הָאַרְמִיּוֹת מָחוּ כְּנֶגְדָּהּ נִמְרָצוֹת.
מְפַקֵּד אַרְמִיָּה 2 אַף הוֹדִיעַ עַל כַּוּוֹנָתוֹ לְהִתְפַּטֵּר מִתַּפְקִידוֹ, אִם יוּטַּל עָלָיו לְבַצְּעָהּ.
בְּעִקְבוֹת כָּךְ, נֶעֶרְכָה פְּגִישָׁה דְּחוּפָה בָּעֶרֶב הַ12 לְחוֹדֶשׁ אוֹקְטוֹבֶּר 1973 בְּמֶרְכַּז הַמִּבְצָעִים הָרָאשִׁי שֶׁל הַצָּבָא הַמִּצְרִי בְּקָהִיר – מֶרְכָּז 10, בְּנוֹכְחוּת שַׂר הַמִּלְחָמָה, הָרַמַטְכָּ"ל וּמְפַקְּדֵי הַשָּׂדֶה הַמִּצְרִיִּים הַבְּכִירִים, בָּהּ הוּחְלַט לִדְחוֹת אֶת מוֹעֵד הַבִּיצּוּעַ בִּימָמָה, לְ14 בְּאוֹקְטוֹבֶּר 1973, וּלְהַפְעִיל לְצוֹרֶךְ זֶה כּוֹחוֹת עֲתוּדָה וְלֹא כּוֹחוֹת הַנִּמְצָאִים בְּרָאשֵׁי הַגֶּשֶׁר.

תָּכְנִית הַהַתְקָפָה הַמִּצְרִית וְכִישְׁלוֹנָהּ
בְּעִקְבוֹת כָּךְ הוּחְלַט לְהַעֲבִיר אֶת שְׁתֵּי הַחֲטִיבוֹת הַנּוֹתָרוֹת שֶׁל דִּיוִויזְיָה מְשׁוּרְיֶינֶת 21 הַמִּצְרִית כְּדֵי לְתַגְבֵּר אֶת רֹאשׁ הַגֶּשֶׁר וּשְׁתֵּי חֲטִיבוֹת שֶׁל דִּיוִויזְיָה מְשׁוּרְיֶינֶת 4.
הַתּוֹצָאָה לְכָךְ הָיְתָה שֶׁבַּגָּדָה הַמַּעֲרָבִית שֶׁל הַתְּעָלָה הוּשְׁאֲרָה רַק עֲתוּדַת שִׂירְיוֹן שֶׁל חֲטִיבַת שִׁרְיוֹן אַחַת מִדִּיוִויזְיָה 4 הַמִּצְרִית, שֶׁמָּנְתָה כְּמֵאָה טַנְקִים.
הַהַחְלָטָה הַזּוֹ הֵקֵלָּה מְאוּחָר יוֹתֵר עַל כּוֹחוֹת הַצְּלִיחָה הַיִּשְׂרְאֵלִיִּים לְהִתְקַדֵּם מַהֵר אַחֲרֵי הַצְּלִיחָה שֶׁל הַתְּעָלָה.

הַמִּצְרִים עִיבְּדוּ תּוֹכְנִית חֲפוּזָה לְהֶמְשֵׁךְ הַמִּתְקָפָה, הָרַמַטְכָּ"ל הַמִּצְרִי, מִי שֶׁעָמַד בְּרֹאשׁ הַמְּתַכְנְנִים שֶׁל הַהַתְקָפָה הַכּוֹלֶלֶת, הִמְשִׁיךְ לְהִתְנַגֵּד לְהַרְחָבַת הֶיקֵּפָהּ.
לַמְרוֹת הִתְנַגְּדוּתוֹ, יָרְדוּ פְּקוּדּוֹת רִאשׁוֹנוּת לַשֶּׁטַח.
אֵלֶּה, כְּכָל הַנִּרְאֶה, לֹא הָיוּ בְּרוּרוֹת דֵּי הַצּוֹרֶךְ, וְגָרְמוּ לְמִפְקֶדֶת דִּיבִיזִיַּית הָרַגְלִים 7 לְהוֹרוֹת לַחֲטִיבָה 25 הַמְּשׁוּרְיֶינֶת לִתְקוֹף לְעֵבֶר כּוֹחוֹת צַהַ"ל הַמְּגִינִּים עַל צוֹמֶת כְּבִישׁ הַגִּידִי עִם צִיר הֶחָתָ"ם.
בְּכָל שְׁאָר הַגְּזָרוֹת נִמְשְׁכוּ חִילּוּפֵי הָאֵשׁ הַסְּטָטִיִּים (דָּנִי אֲשֶׁר, 2014) .

הַהַתְקָפָה הַזּוֹ לֹא הָיְיתָה מַהֲלָךְ מִצְרִי הֶתְקֵפִי, הַמְּתוּכְנָן כְּשָׁלָב נוֹסָף בַּמִּלְחָמָה הַכּוֹלֶלֶת.
הָיָה זֶה מַהֲלָךְ מְהוּסָּס, הַמְּבוּסָּס בְּחֶלְקוֹ הַמִּזְעָרִי עַל מַחְשָׁבוֹת וְעַל תִּכְנוּנִים מִבְצָעִיִּים מוּקְדָּמִים שֶׁל הַצָּבָא הַמִּצְרִי, שֶׁהָיוּ מְנַת חֶלְקָן שֶׁל הַפְּעִילוּיוֹת הַשּׁוֹנוֹת, לִפְנֵי שֶׁהִכְרִיעוּ הַקַּבַּרְנִיטִים וְהַמְּתַכְנְנִים הָרָאשִׁיִּים עַל הַמַּהֲלָכִים הַמּוּגְבָּלִים בִּמְמַדֵּיהֶם.

הִתְקַדְּמוּת הַכּוֹחוֹת הַמִּצְרִיִּים בְּמַהֲלַךְ אֵירוּעֵי הַ-14 בְּאוֹקְטוֹבֶּר אָכֵן הִקִּיפָה אֶת רוֹב חֲזִית הַלְּחִימָה בְּסִינַי, אַךְ הַאִם הָיָה זֶה שָׁלָב מַעֲרַכְתִּי נוֹסָף לְאַחַר עֲצִירָה אוֹפֵּרָטִיבִית, שֶׁנּוֹעַד לִתְפּוֹס יְעָדִים מַעֲרַכְתִּיִּים בְּעוֹמֶק – כְּפִי שֶׁהַמַּהֲלָךְ מוּצָּג בַּהִיסְטוֹרְיָה הָרִשְׁמִית הַיִּשְׂרְאֵלִית וּבְכַמָּה מִפִּרְסוּמֵיהֶם הַמְּאוּחָרִים שֶׁל כּוֹתְבִים מִצְרִיִּים?

בְּצִילּוּם : טַנְקִים שֶׁל חֲטִיבָה 14 הַיִּשְׂרְאֵלִית אַחֲרֵי קְרָבוֹת הַ-14 בְּאוֹקְטוֹבֶּר 1973
מִיּוֹמַן הַמִּלְחָמָה שֶׁל אַרְמִיָּה 3, שֶׁהוּא הַמִּסְמָךְ הָאוֹתֶנְטִי הַיָּחִיד הַמְּפָרֵט אֶת פְּעִילוּת הָרָמָה הַמַּעֲרַכְתִּית בְּמַהֲלַךְ הַמִּלְחָמָה, שֶׁנָּפַל שָׁלָל בְּיָדֵנוּ, לֹא נִיתָּן לְהָבִין כִּי אָכֵן מְדוּבָּר בְּשָׁלָב כָּזֶה.
בְּכָל חוֹמֶר הַשָּׁלָל הָאַחֵר לֹא נִמְצְאָה וְלוֹ גַּם פְּקוּדָּה אַחַת הַמְּתָאֶרֶת אֶת מַהֲלָכָיו הַמְּתוּכְנָנִים שֶׁל שָׁלָב זֶה – אֶת הַכּוֹחוֹת הַמְּבַצְּעִים, אֶת מְשִׂימוֹתֵיהֶם וְאֶת הַשִּׁיטָה שֶׁל "מִתְקָפָה אַרְמְיוֹנִית" זוֹ.
כָּל שֶׁנִּתְבְּעוּ הַדִּיבִיזְיוֹת לְבַצֵּעַ הָיוּ, כְּכָל הַנִּרְאֶה, רַק מַהֲלָכִים מְקוֹמִיִּים עִם כּוֹחוֹת בְּסִדְרֵי גּוֹדֶל שֶׁל חֲטִיבוֹת מְצוּמְצָמוֹת בְּכָל גִּזְרָה.
כּוֹחוֹת אֵלֶּה לֹא תּוּכְנְנוּ מֵרֹאשׁ וְלָכֵן גַּם לֹא הוּפְעֲלוּ בְּמִסְגֶּרֶת שֶׁל "מִתְקָפָה דִּיבִיזְיוֹנִית".

הַמִּצְרִים הִפְעִילוּ לְטוֹבַת הַהַתְקָפָה כּוֹחוֹת שִׁרְיוֹן שֶׁהָיוּ מְשׁוּלָּבִים בַּלְּחִימָה וּבַהֲגָנָה עַל רָאשֵׁי-הַגֶּשֶׁר, שֶׁאוֹתָם תִּגְבְּרוּ לִקְרַאת הַהַתְקָפָה רַק בִּשְׁתֵּי חֲטִיבוֹת טַנְקִים נוֹסָפוֹת שֶׁהוֹעָבְרוּ מִכּוֹחוֹת הַדֶּרֶג הַשָּׁנִי בַּגָּדָה הַמַּעֲרָבִית שֶׁל הַתְּעָלָה.
הַתִּגְבּוּר כְּלָל רַק אֶת חֲטִיבָה מְשׁוּרְיֶינֶת 3 מִדִּיבִיזְיָה 4, וְאֶת חֲטִיבָה מְשׁוּרְיֶינֶת 1 מִדִּיבִיזְיָה 21 (דָּנִי אֲשֶׁר, 2013). 
 
בְּהַתְקָפָה זוֹ שֶׁנֶּעֶרְכָה בְּגִמְגּוּם, לֹא פָּעֲלוּ הַכּוֹחוֹת הַמִּצְרִיִּים עַל-פִּי תּוֹכְנִית נֶחֱרֶצֶת עִם יְעָדִים בְּרוּרִים.
כָּךְ, נִרְאֶה כִּי הֵם לֹא הִתְכַּוְּונוּ לְהַגִּיעַ לְקַוֵּוי הַמְּשִׂימָה הַסּוֹפִית בְּכָל גִּזְרָה שֶׁבָּהּ תָּקְפוּ וּבְכָל נָתִיב.
 עַל הַכּוֹחוֹת הוּטַל רַק לְהִתְקַדֵּם מִזְרְחָה לְעֵבֶר מְשִׂימוֹת טַקְטִיּוֹת קְרוֹבוֹת, מְשִׂימוֹת שֶׁהָיוּ בְּהֶישֵּׂג יָד, שֶׁכָּל מַטְּרָתָן לֹא הָיְיתָה אֶלָּא יְצִיאַת יְדֵי חוֹבָה.
הֵם נָעוּ בְּהַסְסָנוּת, וְנֶעֶצְרוּ בְּכָל אַחַת מֵהַגְּזָרוֹת לְאַחַר תְּנוּעָה שֶׁל כַּמָּה ק"מ, בַּמָּקוֹם שֶׁבּוֹ נִתְקְלוּ לָרִאשׁוֹנָה בְּאֵשׁ כּוֹחוֹת צַהַ"ל.

קָשֶׁה לְתָאֵר אֶת הַכּוֹחוֹת הַמִּתְקַדְּמִים כְּמִקְשָׁה אַחַת.
כָּל חֲטִיבָה נָעָה, בְּדֶרֶךְ כְּלָל, בְּצִיר הִתְקַדְּמוּת אֶחָד, בְּמִבְצָע חֲטִיבָתִי מוּגְבָּל, וּכְכָל הַנִּרְאֶה לְלֹא מַעֲטֶה וְתֵיאוּם דִּיבִיזְיּוֹנִי, וְעַל אַחַת כַּמָּה וְכַמָּה – אַרְמִיּוֹנִי.

הַמִּצְרִים שָׁלְחוּ 1,200 טַנְקִים יַחַד עִם עַשְׂרוֹת אַלְפֵי חַיָּילִים בְּמִסְגֶּרֶת הָאַרְמִיּוֹת הַשְּׁנִיָּיה וְהַשְּׁלִישִׁית.
בַּצַּד הַיִּשְׂרְאֵלִי חִיכּוּ לָהֶם בֵּין 750 לְ-900 טַנְקִים עִם אַלְפֵי חַיָּילִים בְּמִסְגֶּרֶת שָׁלוֹשׁ אוּגְדּוֹת.
הַמִּצְרִים נִיסּוּ לַחְדּוֹר אֶת קַוֵּוי הַהֲגָנָה שֶׁל צַהַ"ל בְּשִׁישָּׁה מַאֲמַצִּים שׁוֹנִים.
בָּאֵזוֹר הַצְּפוֹנִי שֶׁל הַגִּזְרָה שׁוֹלֵחַ הַגֶּנֶרָל הַמִּצְרִי פוּאַד עָזִיז עָלִי, מְפַקֵּד דִּיבִיזְיָה 18 אֶת כּוֹחוֹתָיו נֶגֶד אוּגְדָּתוֹ שֶׁל בֵּרְן אֶדֶן.
הַמַּאֲמָץ הַזֶּה נִכְשַׁל כְּבָר בַּשְּׁעָתַיִים הָרִאשׁוֹנוֹת שֶׁל הַקְּרָב כְּשֶׁהַמִּצְרִים נְסוֹגִים וּמַשְׁאִירִים 40 פִּגְרֵי טַנְקִים בִּשְׂדֵה הַקְּרָב.

בְּמַקְבִּיל שׁוֹלֵחַ גֶּנֶרָל אִיבְּרַהִים עוֹרְבִי אֶת חֲטִיבוֹת הַדִּיבִיזְיָה שֶׁלּוֹ לַהַתְקָפָה בַּגִּזְרָה הַמֶּרְכָּזִית מוּל אוּגְדַּת שָׁרוֹן.
"הַטַּנְקִים שֶׁל הַמִּצְרִים נָסְעוּ כְּאִילּוּ הֵם בְּמִּצְעָד, בְּשַׁיָּירָה עִם מַדָּפִים סְגוּרִים", סִיפֵּר אֵיתָן, לוֹחֵם בַּחֲטִיבָה 421.
"פָּשׁוּט דָּפַקְנוּ בָּהֶם אֶת הַפְּגָזִים וְהֵם נִדְלְקוּ כְּמוֹ לַפִּידִים, אַתָּה מֵעִיף תַּרְמִילִים מֵהַתּוֹתָח דּוֹחֵף מְשַׁחְרֵר, בּוּם טַנְק נִדְלַק.
הֵם כִּמְעַט וְלֹא יָרוּ עָלֵינוּ.
אֲנִי רָאִיתִי אוּלַי זוּג טַנְקִים שֶׁכִּיוְּונוּ אֵלֵינוּ אֶת הַתּוֹתָחִים שֶׁלָּהֶם...

הַיִּתְרוֹן הַיַּחֲסִי שֶׁל כּוֹחוֹת הַשִּׁרְיוֹן שֶׁל צַהַ"ל בָּא לִידֵי בִּיטּוּי מַמָּשִׁי בְּשָׁלָב זֶה שֶׁל הַמִּלְחָמָה, שֶׁבְּמַהֲלָכוֹ הוּשְׁמְדוּ מִסְפָּר רַב שֶׁל טַנְקֵי אוֹיֵב, וּבְסוֹפוֹ שֶׁל דָּבָר גַּם לְנִיצּוּל הַהַצְלָחָה לִצְלִיחַת הִתְעַלָּה מִזְרָחָהּ, לִתְנוּעָה עַד לַקִּילוֹמֶטֶר הַ-101 מִקָּהִיר, וּלְכִיתּוּרָם שֶׁל כּוֹחוֹת אַרְמִיָּה 3 שֶׁהָיוּ עֲרוּכִים בַּגָּדָה הַמִּזְרָחִית שֶׁל הַתְּעָלָה.

הַפְעָלַת הַכּוֹחוֹת עַל-יְדֵי הַמִּצְרִים לְכָל רוֹחַב הַחֲזִית נוֹעֲדָה, אוּלַי, לָתֵת תְּחוּשָׁה לְפִיקּוּד צַהַ"ל כִּי לְפָנָיו אָכֵן הַתְקָפָה מְשׁוּרְיֶינֶת אֲמִיתִּית, לָהּ צִיפָּה כְּבָר מֵימֶיהָ הָרִאשׁוֹנִים שֶׁל הַמִּלְחָמָה.
הַכּוֹחוֹת הַמְּשׁוּרְיָינִים הַמִּצְרִיִּים, שֶׁרוּבָּם כְּבָר סָפְגוּ קוֹדֶם לָכֶן אֶת אֵשׁ הַטַּנְקִים שֶׁל צַהַ"ל, נָעוּ בְּהִיסּוּס, וְאֵלֶּה שֶׁלֹּא נִפְגְּעוּ שֶׁבּוֹ עַל עִקְבוֹתֵיהֶם וְנִבְלְעוּ מֵחָדָשׁ בְּתוֹךְ מַעַרְכֵי הַהֲגָנָה הַסְּדוּרִים בְּדַרְגֵי הָעוֹמֶק שֶׁל רָאשֵׁי הַגֶּשֶׁר הַדִּיבִיזְיוֹנִיִּים.
כָּאן, בְּחָסוּת כּוֹחוֹת הָרַגְלִים והנ"ט שֶׁהָיוּ עֲרוּכִים בַּחֲזִית הַמַּעֲרָךְ, שׁוּב הִרְגִּישׁוּ בְּטוּחִים (דָּנִי אֲשֶׁר, 2014).

בְּצִילּוּם : הָרַמַטְכָּ"ל הַמִּצְרִי דְּאָז, גֶּנֶרָל שָׁאזְלִי, הִתְנַגֵּד לְבִיצּוּעַ מִתְקֶפֶת הַ14 בְּאוֹקְטוֹבֶּר 1973

וּבְכָל זֹאת, בְּמִסְגֶּרֶת מִתְקֶפֶת הַ 14 בַּחוֹדֶשׁ, הִפְעִילוּ הַמִּצְרִים מַהֲלָךְ מְתוּחְכָּם, שֶׁהִצְלִיחַ קְצָת יוֹתֵר מִדַּי.
חֲטִיבַת עִילִּית שֶׁל הַשִּׁרְיוֹן הַמִּצְרִי, הַשַּׁיֶּיכֶת לְדִיבִיזְיָה הָרְבִיעִית שֶׁנֶּחְשְׁבָה לְטוֹבָה בְּיוֹתֵר וְעַד אוֹתוֹ שָׁלָב לֹא הוּכְנְסָה כְּלָל לַלְּחִימָה, חֲטִיבָה שֶׁהוּרְכְּבָה מִטַּנְקֵי טִי 62 שֶׁהָיוּ הַטּוֹבִים בְּיוֹתֵר בַּצָּבָא הַמִּצְרִי וְנִשְׁמְרוּ לְהִזְדַּמְּנוּיוֹת חֲשׁוּבוֹת בֶּאֱמֶת, נִיסְּתָה לַעֲקוֹף אֶת הַכּוֹחוֹת הַיִּשְׂרְאֵלִיִּים וּלְהַגִּיעַ לְעוֹמֶק הַשֶּׁטַח.
הֵם נָעוּ דֶּרֶךְ צִיר נִסְתָּר וְאָכֵן הִצְלִיחוּ לְהַגִּיעַ לְעוֹמֶק הַשֶּׁטַח הַיִּשְׂרְאֵלִי, כִּמְעַט עַד לְמַעֲבַר הַגִּידִי, אֲבָל תַּצְפִּית שֶׁל הַמּוֹדִיעִין הַיִּשְׂרְאֵלִי גִּילְּתָה אוֹתָם.
גְּדוּד 46 מֵחֲטִיבָה 401 (אוּגְדַּת קַלְמָן) בְּיַחַד עִם גְּדוּד 202 שֶׁל דּוֹרוֹן רוּבִּין, תָּקְפוּ אֶת הַטַּנְקִים הַמִּצְרִיִּים מֵהָאֲגַף וּבְיַחַד עִם חֵיל הָאֲוִויר שָׁחֲטוּ אֶת הַכּוֹחַ הַזֶּה.
הַחֲטִיבָה הַמִּצְרִית יָצְאָה מִתְּחוּם הֲגָנַת הַטִּילִים וְהָפְכָה אֶת עַצְמָהּ לְבַרְווֹז שֶׁל מַמָּשׁ בַּמִּטְוָוח שֶׁל צַהַ"ל.
הַמִּצְרִים לֹא נִלְחֲמוּ.
כָּל טַנְק שֶׁנִּפְגַּע, אֲפִילּוּ אִם נִפְגַּע קַל, נִנְטַשׁ עַל יְדֵי הַצֶּוֶות שֶׁלּוֹ שֶׁבָּרַח וְהִתְחִיל לָנוּעַ בְּרֶגֶל חֲזָרָה לְכִיוּוּן מִצְרַיִם.
בְּצַהַ"ל תֵּיאֲרוּ אֶת הָעִימּוּת הַזֶּה מְאוּחָר יוֹתֵר כְּ'קְרָב הָזוּי' (רוֹנֵן בֶּרְגְמָן וְגִיל מֶלְצֶר, 2004).

בִּסְקִירָה סוֹדִית בְּיוֹתֵר שֶׁל אָמָ"ן מֶחְקָר מִ1974 נֶאֱמַר כִּי הַמִּצְרִים תָּקְפוּ לִפְנֵי שֶׁהוּשְׁלְמוּ כָּל הַהֲכָנוֹת וַאֲפִילּוּ בְּלֹא שֶׁרוּכְּזוּ כָּל הַכּוֹחוֹת מֵהַדֶּרֶג הַשֵּׁנִי הָאוֹפֵּרָטִיבִי מִזְרָחִית לִתְעָלָה ... בָּרוּר כִּי הַמִּצְרִים תָּקְפוּ בַּבּוֹקֶר הַ 14 בְּאוֹקְטוֹבֶּר בַּסָּדַ"כּ חָסֵר וּבְחוֹפְזָה ( רוֹנֵן בְּרַגָּמָן וְגִיל מֶלְצֶר, )2004 .

הַכִּישָּׁלוֹן הָעִיקָּרִי שֶׁל הַמִּצְרִים הָיָה בְּעִיקָּר בְּגִזְרַת אַרְמִיָּה 2.
אַרְמִיָּה זוֹ הִקְצְתָה כּוֹחוֹת רַבִּים לְמִבְצָע זֶה, מֵאַחַר וְהַמִּבְצָע הָעִיקָּרִי בְּתָכְנִית פִּיתּוּחַ הַהַתְקָפָה, כְּפִי שֶׁקָּבְעָה הַמִּפְקָדָה הַכְּלָלִית הָיָה בַּמֶּרְחָב שֶׁלָּהּ.
בְּמַהֲלַךְ הַהַתְקָפָה שֶׁל גְּדוּדֵי הַשִּׁירְיוֹן שֶׁל הָאַרְמִיָּה הַמִּצְרִית הַשְּׁנִיָּיה לָקָה לוּאָא' (אַלּוּף) סַעַד מָאמוּן, מְפַקֵּד הָאַרְמִיָּה הַ-2 בְּהֶתְקֵף לֵב וּמִפְקֶדֶת הָאַרְמִיָּה הַ2 הַמִּצְרִית נִקְלְעָה בְּעִקְבוֹת כָּךְ לִמְבוּכָה וְאִיבְּדָה אֶת נְחִישׁוּתָהּ לְהַמְשִׁיךְ לְהִילָּחֵם.
דָּבָר זֶה הִשְׁפִּיעַ גַּם עַל מְפַקְּדֵי הַחֲטִיבוֹת הַמִּצְרִיּוֹת שֶׁל הָאַרְמִיָּה הַשְּׁנִיָּיה.

הַמְּפַקְּדִים הַמִּצְרִיִּים שֶׁלֹּא הָיוּ מְשׁוּכְנָעִים בִּנְחִיצוּת מַהֲלַךְ הַהַתְקָפָה לֹא הִיסְּסוּ לָתֵת פְּקוּדּוֹת נְסִיגָה לִגְדוּדֵי הַשִּׁירְיוֹן הַמּוּכִּים שֶׁלָּהֶם ( פֶּסַח מְלוּבָּנִי, )2014.

הַהִיסְטוֹרְיוֹנִים הַמִּצְרִים כָּתְבוּ כִּי לְכוֹחוֹת הַמִּצְרִים לֹא הָיָה מַסְפִּיק זְמַן לְהָכִין עַצְמָם לְמַהֲלַךְ הַהַתְקָפָה בְּ14 בְּאוֹקְטוֹבֶּר, וְלָכֵן לֹא הִצְלִיחוּ לְתַכְנְנוֹ כָּרָאוּי.
בּוּצְּעוּ סִדְרָה שֶׁל הַתְקָפוֹת מְפוּזָּרוֹת, כְּשֶׁהַמֶּרְחָק בֵּינֵיהֶן רַב, כַּאֲשֶׁר אַרְבַּע חֲטִיבוֹת הַשִּׁירְיוֹן וּשְׁתֵּי חֲטִיבוֹת מִצְרִיּוֹת מְמוּכָּנוֹת פּוֹעֲלוֹת בַּחֲזִית בְּרוֹחַב שֶׁל 150 ק"מ ( פָּסַח מִלּוֹבְנִי, )2 014.

בְּצִילּוּם : טַנְק שֶׁל חֲטִיבָה 600 הַיִּשְׂרְאֵלִית, לְאַחַר קְרָבוֹת הַ14 בְּאוֹקְטוֹבֶּר 1973

קְבִיעַת שְׁעַת ה"ש" הַמִּצְרִית לִתְחִילַּת הַהַתְקָפָה הַמִּצְרִית בְּשָׁעָה 6:30 הָיְתָה טָעוּת, , שֶׁכֵּן בְּשָׁעָה זוֹ נִמְצְאָה הַשֶּׁמֶשׁ בְּעֵינֵי הַתּוֹקְפִים מִמַּעֲרָב לַמִּזְרָח, דָּבָר שֶׁהִקְשָׁה עַל הַכּוֹחוֹת הַמִּצְרִים, וּבְעִיקָּר עַל צִוְותֵי הַטַּנְקִים, לְאַתֵּר אֶת הַמַּעֲרָכִים הַיִּשְׂרְאֵלִיִּים בְּאוֹפֶן מְדוּיָּיק וְלִפְגּוֹעַ בָּהֶם.
כֵּן, לֹא נִלְקְחוּ בְּחֶשְׁבּוֹן עַרְפִילֵּי הַבּוֹקֶר הַכְּבֵדִים הַמְּכַסִּים אֶת הַקַּרְקַע הַנְּמוּכָה מִמִּזְרָח לַתְּעָלָה בִּתְקוּפָה זוֹ שֶׁל הַשָּׁנָה, אֲשֶׁר הִקְשׁוּ עַל שְׁמִירַת כִּיוּוּן הַתְּנוּעָה עַל יְדֵי הַכּוֹחוֹת.

כָּל זֶה הִשְׁפִּיעַ עַל בִּיצּוּעֵי הַכּוֹחוֹת הַמִּצְרִיִּים שֶׁנֶּעֶצְרוּ בָּרֶגַע שֶׁנִּתְקְלוּ בְּהִתְנַגְּדוּת מִצַּד הַצָּבָא הַיִּשְׂרְאֵלִי, וְלֹא גִּילּוּ הִתְאַמְּצוּ לְהִתְמוֹדֵד מוּלוֹ כְּפִי שֶׁהָיָה צָרִיךְ, וְלֹא גִּילּוּ נְחִישׁוּת כְּפִי שֶׁעָשׂוּ בְּמִבְצַע הִצְלִיחָה.

הַמְּפַקְּדִים הַמִּצְרִיִּים בָּרָמוֹת הַבְּכִירוֹת לֹא הִתְאַמְּצוּ יֶתֶר עַל הַמִּידָּה, וְאַף נִמְנְעוּ מִלְּסַיֵּיעַ לְכוֹחוֹתֵיהֶם הַקִּדְמִיִּים שֶׁנִּלְחֲמוּ מוּל הַצָּבָא הַיִּשְׂרְאֵלִי בְּכָל הָאֶמְצָעִים שֶׁעָמְדוּ לִרְשׁוּתָם.
 תּוֹךְ פֶּרֶק זְמַן קָצָר יַחֲסִית מִתְּחִילַּת הַמִּתְקָפָה הַמִּצְרִית, בְּשֶׁל הָאֲבֵדוֹת הַכְּבֵדוֹת, הוֹרוּ הַמְּפַקְּדִים הַמִּצְרִיִּים לְכוֹחוֹתֵיהֶם לַחֲזוֹר עַל עִקְבוֹתֵיהֶם לְרָאשֵׁי הַגֶּשֶׁר הַבְּטוּחִים וְלֹא לְהִישָּׁאֵר בִּמְקוֹמוֹתֵיהֶם בַּקַּוִּוים אֲלֵיהֶם הִגִּיעוּ ( פָּסַח מִלּוֹבְנִי, )2014.

בְּעִקְבוֹת מָה שֶׁקָּרָה בַּ14 לְאוֹקְטוֹבֶּר בַּחֲזִית הַמִּצְרִית, נָטָה הַמַּצָּב מִכָּאן וְאֵילָךְ לְטוֹבַת הַכּוֹחוֹת הַיִּשְׂרְאֵלִיִּים, וְהִתְפַּתֵּחַ בְּצוּרָה מְסוּכֶּנֶת מִבְּחִינַת הַמִּצְרִים, וְזֹאת עַד לְסִיּוּם הַמִּלְחָמָה.
הַכּוֹחוֹת הַמִּצְרִים לֹא הִצְלִיחוּ לִסְתּוֹם אֶת "הַפִּירְצָה" דַּרְכּוֹ צָלְחוּ הַכּוֹחוֹת הַיִּשְׂרְאֵלִיִּים אֶל מִמַּעֲרָב לַתְּעָלָה, וְלֹא הִצְלִיחוּ לִמְנוֹעַ מֵהַכּוֹחוֹת הַלָּלוּ לִפְעוֹל בְּהַצְלָחָה רַבָּה כְּנֶגֶד עוֹרֶף כּוֹחוֹתֵיהֶם בַּגָּדָה הַמַּעֲרָבִית, הֵם נוֹתְרוּ חַסְרֵי אוֹנִים מוּל פְּעוּלַּת הַכִּיתּוּר שֶׁל אַרְמִיָּה 3 שֶׁכּוֹחוֹתֶיהָ הָיוּ עֲרוּכִים מִמִּזְרָח לַתְּעָלָה.
 הַכּוֹחוֹת הַיִּשְׂרְאֵלִיִּים סִייְּמוּ אֶת הַמִּלְחָמָה בְּמֶרְחָק שֶׁל 101 ק"מ מִקָּהִיר, וְלֹא כְּפִי שֶׁהַמִּצְרִים צִיפּוּ שֶׁתִּסְתַּיֵּים.