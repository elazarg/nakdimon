כָּל זוּג מַכִּיר אֶת הַחֲשָׁשׁוֹת וְהַלְּבָטִים שֶׁנִּלְוִוים לְמַעֲבָר לְדִירָה מְשׁוּתֶּפֶת, גַּם לְאֵלּוּ הַזּוֹרְמִים שֶׁבֵּינֵינוּ.
וְזֶה נָכוֹן בִּמְיוּחָד לְזוּגוֹת מֵהַתּוֹכְנִית "חֲתוּנָּה מִמַּבָּט רִאשׁוֹן" (שַׁבָּת אַחֲרֵי הַחֲדָשׁוֹת, קֶשֶׁת 12), שֶׁעוֹשִׂים אֶת הַצַּעַד הַמְּסוּבָּךְ יָמִים סְפוּרִים אַחֲרֵי שֶׁנִּפְגְּשׁוּ לָרִאשׁוֹנָה.
מִמָּה הֲכִי חָשְׁשׁוּ? אֵיךְ הוֹסִיפוּ לַדִּירָה טָאץ' מִשֶּׁלָּהֶם? מִי מְנַקָּה וּמִי מְבַשֵּׁל? הֶחְלַטְנוּ לִבְדּוֹק אֶת הַסּוּגְיָה לָעוֹמֶק עִם מִשְׁתַּתְּפֵי הַתָּכְנִית הֲכִי כֵּיפִית בַּמָּסָךְ שֶׁלָּנוּ בְּיָמִים אֵלּוּ.
פְּרוֹיֶקְט חֲגִיגִי 

דָּנִית וְאָמִיר: "גִ'ינְגֶ'ר הִיא חֵלֶק מְאוֹד גָּדוֹל מֵהַחַיִּים שֶׁלָּנוּ יַחַד"
דָּנִית לִיבְנַת (32) הִיא עוֹרֶכֶת דִּין וְיֵשׁ לָהּ כַּלְבָּה בְּשֵׁם גִ'ינְגֵ'ר שֶׁהִיא כָּל עוֹלָמָהּ.
הִיא בִּיקְּשָׁה מֵהַמּוּמְחִים "חְנוּן עִם טְוִויסְט" וְהֵם הִתְאִימוּ לָהּ אֶת אָמִיר זְהָבִי (31) - אָנָלִיסְט שִׁיוּוּק דִּיגִיטָלִי מֵרָמַת גַּן (וְיֵשׁ לוֹ בִּקְתָּה מְהַמֶּמֶת בְּפִינְלַנְד).

"בַּהַתְחָלָה גַּרְנוּ אֶצְלִי, וְאָז עָבַרְנוּ לַצָּפוֹן הַיָּשָׁן בְּתֵל אָבִיב", מְסַפֶּרֶת דָּנִית.
"זוֹ דִּירָה מְאוֹד גְּדוֹלָה וְכֵיפִית עִם אַרְבָּעָה חֲדָרִים וּמִרְפֶּסֶת שֶׁמֶשׁ וּלְגִ'ינְגֶ'ר זֹאת מַמְלָכָה, הִיא רָצָה הֲלוֹךְ חֲזוֹר בַּדִּירָה.
כְּשֶׁנִּכְנַסְנוּ לֹא הָיָה שָׁם כִּמְעַט רִיהוּט, וְנוֹרָא רָצִיתִי שָׁטִיחַ לַסָּלוֹן וְכָרִיּוֹת צִבְעוֹנִיּוֹת וְגַם לְהָבִיא אֲבִיזָרִים דֵּקוֹרָטִיבִיִּים מֵהַבַּיִת שֶׁלִּי, כְּדֵי לְהַרְגִּישׁ יוֹתֵר בְּנוֹחַ וְשֶׁתִּהְיֶה אֲוִוירָה יוֹתֵר חַמָּה".

דָּנִית מְסַפֶּרֶת שֶׁ"אָמִיר שׁוּתָּף מְעוּלֶּה לַדִּירָה", וְהֵם מִתְחַלְּקִים בַּמַּטָּלוֹת.
"הַחַיִּים שֶׁלָּנוּ גַּם בְּלִי הַתּוֹכְנִית כָּל כָּךְ עֲמוּסִים, אָז פִּתְאוֹם גַּם לְהִצְטַלֵּם לַתּוֹכְנִית וְיַחַד עִם כָּל זֶה לְבַשֵּׁל, זֹאת נִרְאֵית לִי כְּמוֹ מְשִׂימָה בִּלְתִּי אֶפְשָׁרִית.
בְּדֶרֶךְ כְּלָל מִישֶׁהוּ אֶחָד עַל הַבֵּיצִים, מִישֶׁהוּ אַחֵר עַל סָלָט, וּקְנִיּוֹת עוֹשִׂים בְּיַחַד.
בַּדִּירָה יֵשׁ מַדִּיחַ, אֲבָל אֲנַחְנוּ בְּקוֹשִׁי מְנַצְּלִים אוֹתוֹ כִּי אָמִיר שׁוֹטֵף רוֹב הַזְּמַן אֶת הַכֵּלִים, הוּא מִצְטַיֵּין בְּזֶה וְגַם בִּכְבִיסוֹת.
אֲנִי רוֹב הַזְּמַן אַחְרָאִית עַל הַזֶּבֶל, אֲבָל זֶה לֹא שֶׁהִגְדַּרְנוּ אֶת זֶה, זֶה פָּשׁוּט קָרָה כָּכָה.
נִיקְיוֹנוֹת שְׁנֵינוּ עוֹשִׂים בְּיַחַד, גַּם יֵשׁ כַּלְבָּה אָז כָּל הַזְּמַן צָרִיךְ לְטַאֲטֵא".

הֵם מִתְחַלְּקִים גַּם בַּטִּיפּוּל בְּגִ'ינְגֶ'ר.
"הִיא חֵלֶק מְאוֹד גָּדוֹל וְעִיקָּרִי מֵהַחַיִּים שֶׁלָּנוּ בְּיַחַד.
אֲנִי יוֹרֶדֶת אִיתָּהּ בַּבּוֹקֶר לַטִּיּוּל, וְהוּא בְּדֶרֶךְ כְּלָל לְטִיּוּל אַחַר הַצָּהֳרַיִים כִּי אֲנִי בַּעֲבוֹדָה עַד מְאוּחָר.
זֶה לֹא שֶׁדִּיבַּרְנוּ עַל זֶה, זֶה פָּשׁוּט אֵיכְשֶׁהוּ קָרָה", הִיא מְתָאֶרֶת.

כְּשֶׁגָּרוּ בַּדִּירָה הַמְּסוּדֶּרֶת לְמוֹפֵת שֶׁלָּהּ, מְסַפֶּרֶת דָּנִית, "נִשְׂרְפָה לִי הַנּוּרָה בַּמִּקְלַחַת וְהַטּוּשׁ שֶׁלִּי הִשְׁפְּרִיץ לְכָל הַצְּדָדִים.
יוֹם אֶחָד חָזַרְתִּי הַבַּיְתָה וְגִילִּיתִי שֶׁאִמֵּיר הֶחֱלִיף אֶת הַנּוּרָה וְאֶת הַטּוּשׁ.
הוּא עָשָׂה לִי הַפְתָּעָה וְזֶה הָיָה מַמָּשׁ חָמוּד".

מָה בְּכָל זֹאת הִפְרִיעַ לָהּ? "אָמִיר שׁוֹתֶה מָלֵא מַיִם מִינֵרָלִיִּים מִבַּקְבּוּקִים, אָז תָּמִיד מְפוּזָּרִים פְּקָקִים שֶׁל הַבַּקְבּוּקִים בְּכָל מָקוֹם", דָּנִית מְגַלָּה.
"אֲנִי חוֹשֶׁבֶת שֶׁכְּשֶׁנִּכְנָסִים לַזּוּגִיּוּת צָרִיךְ לְהִתְרַחֵב וּלְהָבִין שֶׁאֲנַחְנוּ חַיִּים פֹּה בְּיַחַד, וַאֲנַחְנוּ רוֹצִים לַעֲשׂוֹת טוֹב לְקַשֵּׁר.
חָשׁוּב שֶׁלֹּא יִהְיוּ הִתְחַשְׁבְּנוּיוֹת, וּמָה שֶׁצָּרִיךְ לַעֲשׂוֹת - עוֹשִׂים מִכָּל הַלֵּב".

"טוּשׁ.
אֲנִי פָּשׁוּט לֹא אוֹהֶבֶת אַמְבַּטְיָה.
לֹא אוֹהֶבֶת לִשְׁהוֹת יוֹתֵר מִדַּי זְמַן בְּמַיִם כִּי אָז נִהְיוֹת לִי אֶצְבְּעוֹת סָבְתָא, וְזֶה לֹא כֵּיף אָז מַעֲדִיפָה לַעֲשׂוֹת אֶת זֶה מַהֵר".

טֵלֵוִויזְיָה בַּסָּלוֹן אוֹ בַּחֲדַר הַשֵּׁינָה?

"טֵלֵוִויזְיָה בַּסָּלוֹן.
כְּשֶׁאֲנִי הוֹלֶכֶת לִישׁוֹן חַיֶּיבֶת לִהְיוֹת דְּמָמָה וְחַיָּיב לִהְיוֹת חוֹשֶׁךְ, וְלָכֵן אֵין לִי שִׁימּוּשׁ בַּטֵּלֵוִויזְיָה בַּחֲדַר הַשֵּׁינָה".

נִקְשֶׁרֶת לַחֲפָצִים אוֹ נִפְטַרְתָּ בְּקַלּוּת?

"אֲנִי נִפְטַרְתָּ מֵחֲפָצִים לְגַמְרֵי בְּקַלּוּת".

דֵּנִיס וְהָדָר: "הַבַּיִת הָיָה מְאוֹד אָפוֹר.
הֲדַר הִכְנִיסָה צֶבַע"
הֲדַר בְּרָיֶיר (34), מוֹרֶה לַבָּלֵט וּבִיּוֹלוֹגִית בְּמַעְבָּדָה בְּתֵל הַשּׁוֹמֵר מִתֵּל אָבִיב, אָמְרָה בְּרַאֲיוֹנוֹת לַתּוֹכְנִית שֶׁהִיא מְחַפֶּשֶׂת גֶּבֶר שְׁאַפְתָּן וְעָדִיף שֶׁלֹּא יִהְיֶה מִמּוֹצָא רוּסִי.
לַמְרוֹת זֹאת הַמּוּמְחִים הִתְאִימוּ לָהּ אֶת דֵּנִיס רוֹסְקוֹב (32), מְתַכְנֵת חַבְרוּתִי וְאָדִיב, בַּעַל גִּינּוּנִים אֵירוֹפִּיִּים וּמִמּוֹצָא רוּסִי.
דֵּנִיס נִדְלַק עַל הֲדַר מִמַּבָּט רִאשׁוֹן, אֲבָל בַּהַתְחָלָה הִיא הֵגִיבָה בִּקְרִירוּת.
מֵאָז הַיְּחָסִים הִתְפַּתְּחוּ בְּכָל פֶּרֶק אֶפְשָׁר לִרְאוֹת אֶת הַקִּרְבָה וְהַחֲבָרוֹת שֶׁנּוֹצָרוֹת.

הַשְּׁנַיִים עָבְרוּ לָגוּר בַּדִּירָה הַיָּפָה וְהַמְּרוּוַּחַת שֶׁל דֵּנִיס בְּגִבְעָתַיִים, שֶׁעִיצְּבָה אִמּוֹ, גַּ'נִּי רוֹסְקוֹב – מְעַצֶּבֶת פְּנִים שְׂחִיָּה בַּשָּׁנִים הָאַחֲרוֹנוֹת בִּמְיָאמִי.
לִכְבוֹד הֲדַר פִּינָּה דֵּנִיס מִתְלֵה קוֹלָבִים וּשְׁתֵּי מְגֵירוֹת.
"סִידַּרְתִּי קְצָת אֶת הַבַּיִת, עָשִׂיתִי אָבָק, וַאֲנִי בְּדֶרֶךְ כְּלָל לֹא עוֹשָׂה אָבָק, אֲבָל בִּגְלַל שֶׁהָדַר הִגִּיעָה אָז גַּם נִיקִּיתִי קְצָת", הוּא מְסַפֵּר.
  

"אִמָּא שֶׁל דֵּנִיס בָּחֲרָה לוֹ אֶת הַדְּבָרִים הַבְּסִיסִיִּים – שָׁטִיחַ, סַפָּה, שׁוּלְחַן קָפֶה, הָרִיהוּט הָרִאשׁוֹנִי.
כְּשֶׁהִגַּעְתִּי לְכָאן אָז הָיָה חָסֵר לִי הַרְבֵּה צֶבַע, קְצָת חַיּוֹת בַּבַּיִת וְדֶנִיס זָרַם עַל זֶה", מְסַפֶּרֶת הֲדַר.
"בְּסוֹפוֹ שֶׁל דָּבָר הוּא דֵּי נָתַן לִי יָד חוֹפְשִׁית בְּעִיצּוּב".
אֶת מְנוֹרַת הַפִּינָּה הִיא אוֹהֶבֶת, אֲבָל אֶת הַתְּמוּנָה בַּסָּלוֹן שֶׁל מֵרִילִין מוֹנְרוֹ פָּחוֹת - "זֹאת תְּמוּנָה שֶׁגּוֹרְרִים מִגִּיל 15 כְּדֵי לְמַלֵּא אֶת הַקִּיר, וְהִגִּיעַ הַזְּמַן לְהִתְקַדֵּם וּלְהִיפָּרֵד", הִיא אוֹמֶרֶת.

דֵּנִיס אוֹהֵב אֶת הַשִּׁינּוּיִים שֶׁהָדַר הַכְּנִיסָה: "הַבַּיִת שֶׁלִּי הָיָה מְאוֹד מְאוֹד אָפוֹר, הָרִיצּוּף הוּא מַרְצָפוֹת אֲפוֹרוֹת, הַסַּפָּה אֲפוֹרָה, הָאִי בְּמִטְבָּח אָפוֹר.
בְּכַמָּה יָמִים הַבַּיִת הָפַךְ לְהַרְבֵּה יוֹתֵר בֵּיתִי וְכֵיפִי.
בִּזְכוּת הֲדַר יֵשׁ מָלֵא מָלֵא צְמָחִים, יֵשׁ שֶׁיַּגִּידוּ יוֹתֵר מִדַּי, אֲבָל אֲנִי מַמָּשׁ אוֹהֵב אוֹתָם.
הֲדַר הֵבִיאָה הָמוֹן מֵהַטַּעַם שֶׁלָּהּ וּמֵהָאִישִׁיּוּת שֶׁלָּהּ לַבַּיִת.
זֶה הָפַךְ לַבַּיִת שֶׁל שְׁנֵינוּ".

הַמְּגוּרִים הַמְּשׁוּתָּפִים, מְסַפֶּרֶת הֲדַר, הָיוּ "מְכוֹנָה מְשׁוּמֶּנֶת מֵהַהַתְחָלָה.
אֲנִי הֵכַנְתִּי אוֹכֶל, דֵּנִיס עָשָׂה קְנִיּוֹת, נִיקְיוֹנוֹת תָּמִיד בִּמְשׁוּתָּף, וְיֵשׁ מְנַקָּה אַחַת לְשָׁבוּעַ-שְׁבוּעַיִים.
הִיא עוֹשָׂה עֲבוֹדָה הַרְבֵּה יוֹתֵר יְעִילָה וּבְפָחוֹת זְמַן, כָּכָה שֶׁאֵין מְרִיבוֹת וְהַבַּיִת תָּמִיד נָקִי וּמְסוּדָּר".

"זֶה הַכֹּל סְפֵּיְיס מְשׁוּתָּף, גַּם בַּחֲדַר הַשֵּׁינָה וְגַם בִּמְגוּרִים שֶׁל הַיּוֹם יוֹם, אָז אִי אֶפְשָׁר בֶּאֱמֶת לִהְיוֹת לְבַד", אוֹמֶרֶת הֲדַר.
אִם זֹאת הִתְפַּשְּׁרוּת? סוּג שֶׁל, אֲבָל זֶה הָרָצוֹן בְּסוֹפוֹ שֶׁל דָּבָר – לִחְיוֹת בְּזוּגִיּוּת".
דֵּנִיס מַסְכִּים: "נֶחְמָד שֶׁאַתָּה חוֹזֵר הַבַּיְתָה וְהַבַּיִת הַרְבֵּה פָּחוֹת קַר.
מְקַבְּלִים אוֹתְךָ בְּחִיבּוּק, מְחַיְּיכִים אֵלֶיךָ וְשׁוֹאֲלִים אוֹתְךָ אֵיךְ עָבַר הַיּוֹם.
יֵשׁ הַרְבֵּה סִיבּוֹת טוֹבוֹת וְלֵגִיטִימִיּוֹת לַחֲזוֹר הַבַּיְתָה".


"שָׁנִינוּ אוֹהֲבִים לְטַיֵּיל וְגַם לְהִימָּרַח מוּל הַטֶּלֶוִויזְיָה", הוּא מְסַפֵּר.
"אֲנִי מְאוֹד אוֹהֵב סִרְטֵי מַארְוֶול, קוֹמִיקְס וְכָל מִינֵי שְׁטוּיוֹת שֶׁחְנוּנִים אוֹהֲבִים, אָבֵל הֲדַר פָּחוֹת מִתְחַבֶּרֶת לְזֶה.
הִיא אוֹהֶבֶת דְּרָמוֹת וּסְרָטִים רֵיאָלִיסְטִיִּים, אָז כְּשֶׁרוֹצִים לִרְאוֹת סֶרֶט, לָרוֹב זֶה 20 אָחוּז סְרָטִים שֶׁאֲנִי בּוֹחֵר וּ-80 אֲחוּז סְרָטִים שֶׁלָּהּ, פָּשׁוּט כִּי מֵהַסְּרָטִים שֶׁלָּהּ אֲנִי גַּם אַהֲנֶה".

דֵּנִיס: "בְּחוּ"ל אַמְבַּטְיָה, בְּבֵית טוּשׁ.
טוּשׁ הַרְבֵּה יוֹתֵר פְּרַקְטִי, וְאַמְבָּטֶיהָ זֶה לְהִתְפַּנֵּק, לָשֶׁבֶת עִם כּוֹס יַיִן".

הֲדַר: "טוּשׁ, אֵין זְמַן לָאַמְבַּטְיָה.
אַחֲרֵי מְגוּרִים מְמוּשָּׁכִים בְּתֵל אָבִיב זֶה מַשֶּׁהוּ שֶׁקָּשֶׁה לַחֲשׁוֹב עָלָיו".

טֵלֵוִויזְיָה בַּסָּלוֹן אוֹ בַּחֲדַר הַשֵּׁינָה?

דֵּנִיס: "בַּסָּלוֹן".

הֲדַר: "בַּסָּלוֹן, כִּי צָרִיךְ לַעֲשׂוֹת הַפְרָדָה בֵּין הַחַיִּים הַחֶבְרָתִיִּים עִם צְפִיָּיה בַּטֵּלֵוִויזְיָה, לְבֵין שִׁינָּה וּמָה שֶׁצָּרִיךְ לַעֲשׂוֹת בַּחֲדַר הַשֵּׁינָה.
שֶׁזֶּה לֹא יִתְעַרְבֵּב".

לֶאֱסוֹף חֲפָצִים אוֹ לְהִיפָּטֵר מֵהֶם מַהֵר?

דֵּנִיס: "אֲנִי שׂוֹנֵא לֶאֱגוֹר וּמַמָּשׁ נֶהֱנֶה לִזְרוֹק דְּבָרִים, זֶה כְּמוֹ לְהוֹרִיד אֶבֶן מֵהַלֵּב.
אֲנִי לֹא בֶּן אָדָם שֶׁנִּקְשָׁר לַחֲפָצִים.
בַּסֶּרֶט Fight Club, בְּרָאד פִּיט אוֹמֵר שֶׁאֲנַחְנוּ אוֹסְפִים חֲפָצִים שֶׁאֲנַחְנוּ לֹא צְרִיכִים, בִּשְׁבִיל לְנַסּוֹת לְהִידָּמוֹת לְמִישֶׁהוּ שֶׁאֲנַחְנוּ לֹא רוֹצִים לִהְיוֹת כָּמוֹהוּ.
אֲנִי מְאוֹד מַאֲמִין בָּזֶה שֶׁהָעוֹלָם יוֹתֵר מִדַּי חוֹמְרִי.
כָּל מָה שֶׁאֲנִי צָרִיךְ נִמְצָא אֶצְלִי בָּרֹאשׁ וְאֶצְלִי בַּלֵּב, כָּל הַשְּׁאָר זֶה שְׁטוּיוֹת".

הֲדַר: "אֲנִי לֹא אוֹגֶרֶת, זֶה מַשֶּׁהוּ שֶׁקּוֹשֵׁר רִגְשִׁית לִדְבָרִים שֶׁלֹּא בֶּאֱמֶת שָׁוִוים אֶת זֶה.
אַגְרָנוּת מַעֲמִיסָה עַל הַנֶּפֶשׁ, וְהַרְבֵּה פְּעָמִים צְרִיכִים לִהְיוֹת יוֹתֵר נַיָּידִים וּלְשַׁחְרֵר, לִהְיוֹת יוֹתֵר פְּתוּחִים לַשִּׁינּוּיִים.
גַּם עָבַרְתִּי הַרְבֵּה דִּירוֹת בִּגְלַל שֶׁחָיִיתִי בְּתֵל אָבִיב, אָז אֵין בְּרֵירָה.
אֲנִי מַרְגִּישָׁה שָׁאֲלָה סְתָם חֲפָצִים בְּסוֹפוֹ שֶׁל דָּבָר, הַכֹּל בַּר הַחְלָפָה".


מוּר וּמָאוֹר: "מָאוֹר רָצָה לָתֵת לִי לְהַרְגִּישׁ שֶׁאֲנַחְנוּ כְּמוֹ חֲבֵרִים"
מוּר לֶרְמָן (32) הִיא עוֹרֶכֶת דִּין מֵרָמַת גַּן, בַּמָּקוֹר מֵרָמַת יִשַׁי.
הִיא פֶּרְפֶקְצְיוֹנִיסְטִית וְיוֹדַעַת טוֹב מְאוֹד מָה הִיא רוֹצָה: הִיא הַכַּלָּה הָרִאשׁוֹנָה בַּ"חֲתוּנָּה מִמַּבָּט רִאשׁוֹן" שֶׁתִּכְנְנָה לִפְרָטֵי פְּרָטִים אֶת הַחֲתוּנָּה שֶׁלָּהּ, וּבִיקְּשָׁה מִכָּל הָאוֹרְחִים לְהַגִּיעַ בִּלְבוּשׁ לָבָן.
הַמּוּמְחִים הִתְאִימוּ לָהּ אֶת מָאוֹר פִינְקֶלְשְׁטֵיין (37) – שַׁף וּמִסְעֲדָן מִתֵּל אָבִיב.
הִיא בִּיקְּשָׁה גֶּבֶר שֶׁלֹּא יִהְיֶה מְאוּיָּם מִמֶּנָּה, וּלְפִי הַמּוּמְחִים מָאוֹר מַשְׁלִים אוֹתָהּ כִּי הוּא מַעֲדִיף מִישֶׁהִי שֶׁתּוֹבִיל אֶת הַדֶּרֶךְ.
בְּיֶרַח הַדְּבַשׁ הִיא הוֹדְתָה שֶׁמְּאוֹר הוּא לֹא הַטִּיפּוּס הָרָגִיל שֶׁלָּהּ, אֲבָל הִיא נוֹתֶנֶת לְזוּגִיּוּת בֵּינֵיהֶם צַ'אנְס אֲמִיתִּי.

"עָבַרְנוּ לַדִּירָה שֶׁל מָאוֹר בְּתֵל אָבִיב", מְסַפֶּרֶת מוּר.
"הַבַּיִת מְעוּצָּב בְּצוּרָה מַמָּשׁ יָפָה וְגַם מְאוֹד נוֹחָה.
נִכְנָסִים יָשָׁר לֶחָלָל עֲנָק שֶׁל סָלוֹן, מִרְפֶּסֶת וּמִטְבָּח.
מֵאָחוֹר יֵשׁ הַחֵלֶק הַיּוֹתֵר אִינְטִימִי - חֲדַר הַשֵּׁינָה וְהַמִּקְלַחַת וְהַשֵּׁירוּתִים שֶׁצְּמוּדִים אֵלָיו.
יֵשׁ מִרְפֶּסֶת עִם פִּינַּת יְשִׁיבָה מְהַמֶּמֶת, שֶׁמַּזְכִּירָה קְצָת אֶת בָּתֵּי הַקָּפֶה שֶׁאֲנִי אוֹהֶבֶת לָשֶׁבֶת בָּהֶם.
הַבַּיִת מְאוֹד חָדָשׁ, קַו נָקִי, הַכֹּל מְאוֹד פָּתוּחַ וַאֲוִוירָה שֶׁל אֵנֶרְגִּיָּה טוֹבָה.
הַבְּעָיָה הִיא שֶׁיֵּשׁ רַק חֶדֶר שִׁינָּה אֶחָד, אָז כָּל פַּעַם מִישֶׁהוּ אַחֵר יָשֵׁן בַּסָּלוֹן.
פַּעַם אֲנִי וּפַעַם הוּא, אֲבָל הוּא יוֹתֵר".

מִלְּבַד בְּגָדִים וְתַמְרוּקִים מוּר הֵבִיאָה אִיתָּהּ לַדִּירָה מְגַהֵץ וְשׁוּלְחַן גִּיהוּץ , וְגַם סֵפֶר תְּהִילִּים וְ"אַבְנֵי דֶּרֶךְ" שֶׁאֲחוֹתָהּ הֵכִינָה לָהּ.
"הִיא הֵכִינָה לִי לְכָל יוֹם פֶּתֶק שֶׁבּוֹ הִיא מְבָרֶכֶת אוֹתִי וְנוֹתֶנֶת לִי מוֹטִיבַצְיָה לַהֶמְשֵׁךְ", הִיא מְסַפֶּרֶת.
"כָּל עֶרֶב אֲנִי קוֹרֵאת פֶּתֶק וְשׁוֹלַחַת לָהּ אֵיזֶשֶׁהוּ פִידְבֵּק".

הִיא לֹא חָשְׁשָׁה מֵהַמַּעֲבָר לִמְגוּרִים מְשׁוּתָּפִים, אֲבָל בַּהַתְחָלָה כָּל אֶחָד מֵהֶם רָאָה אֶת הַמַּצָּב בְּצוּרָה מְעַט שׁוֹנָה.
"מָאוֹר לֹא הִרְגִּישׁ צוֹרֶךְ לְאָרֵחַ אוֹתִי, כִּי הוּא רָצָה לָתֵת לִי לְהַרְגִּישׁ שֶׁאֲנַחְנוּ כְּמוֹ חֲבֵרִים, אֲבָל בְּאֵיזֶשֶׁהוּ מָקוֹם זֶה הָיָה חָסֵר לִי.
אֲנִי בָּאתִי בַּקּוֹנְסֵפֶּט שֶׁל אֲנִי אוֹרַחַת, אֲנִי חַיֶּיבֶת לְכַבֵּד, לִהְיוֹת מְנוּמֶּסֶת.
הוּא מְאוֹד נָתַן אוֹפֶן סְפַיְיס, תַּעֲשִׂי מָה שֶׁבָּא לְךָ – הַבַּיִת שֶׁלִּי זֶה הַבַּיִת שֶׁלָּךְ", הִיא מְסַפֶּרֶת.

"מִבְּחִינַת הַנִּיקָּיוֹן שְׁנֵינוּ שׁוֹמְרִים עַל הַהִיגְיֵינָה וְהַטִּיפּוּחַ שֶׁל הַבַּיִת.
הַבַּיִת תָּמִיד נָקִי, לַמָּאוֹר חֲשׁוּבָה מְאוֹד הָאֶסְתֵּטִיקָה.
כְּשֶׁבַּיִת נָקִי, כֵּיף לְהִסְתַּכֵּל עָלָיו, זֶה גַּם גּוֹרֵם לְרוֹגַע בַּנֶּפֶשׁ, עוֹשָׂה לְךָ סֵדֶר בַּמּוֹחַ.
אֲנִי תָּמִיד אוֹהֶבֶת לְנַקּוֹת אַחֲרַיי, תָּמִיד מַעֲבִירָה אֶת הֲדִייְּסוּן, אֵלֶּה הָרַגְלִים מֵהַבַּיִת".

מֵהַמְּגוּרִים לְבַד, אוֹמֶרֶת מוֹר, הִיא מִתְגַּעְגַּעַת "לַזְּמַן לְבַד שֶׁלִּי.
לִזְמַן שֶׁל לְהַחֲלִיט לְבַד מָה לַעֲשׂוֹת, לִרְאוֹת אֶת הַסֶּרֶט שֶׁבָּא לְךָ.
גַּם לֹא לְהַרְגִּישׁ שֶׁאַתָּה מַשְׁאִיר מִישֶׁהוּ בַּצַּד, אוֹ לֹא מִתְחַשֵּׁב בְּדֵעוֹת שֶׁלּוֹ, פָּשׁוּט לַשֶּׁקֶט שֶׁלְּךָ עִם עַצְמְךָ".

"שְׁאֵלָה קָשָׁה.
אֲנִי רְגִילָה לָטוּשׁ בַּשָּׁנִים הָאַחֲרוֹנוֹת, וּבַיְּלָדוֹת לָאַמְבַּטְיָה.
אֲנִי אֵלֵךְ עַל מָה שֶׁיּוֹתֵר נוֹחַ לִי פְּרַקְטִית וְזֶה טוּשׁ".

טֵלֵוִויזְיָה בַּסָּלוֹן אוֹ בַּחֲדַר הַשֵּׁינָה?

"בַּסָּלוֹן.
זֶה מֶרְחָב יוֹתֵר לָשֶׁבֶת עִם הָאֲנָשִׁים, יֵשׁ לַטֵּלֵוִויזְיָה אַקְט יוֹתֵר חֶבְרָתִי.
חֲדַר הַשֵּׁינָה צָרִיךְ לִהְיוֹת מַשֶּׁהוּ יוֹתֵר כָּמוּס, אִינְטִימִי בֵּינְךָ לְבֵין בֶּן הַזּוּג וְלֹא לָתֵת לְגוֹרֵם זָר לְהִתְעָרֵב.
זֶה אָמוּר לִהְיוֹת הָאֵזוֹר שֶׁלָּכֶם לְדִיבּוּר, שִׂיחַ אֲמִיתִּי וְלֹא לְעוֹד אַטְרַקְצִיָּה שֶׁמַּפְרִיעָה לְאִינְטֶרְאַקְצִיָּה בֵּין בְּנֵי זוּג".

לֶאֱסוֹף חֲפָצִים אוֹ לְשַׁחְרֵר?

"אֲנִי מֵאֵלֶּה שֶׁמְּשַׁחְרְרוֹת.
כָּל הַזְּמַן מְגַלֶּה אֶת עַצְמִי מֵחָדָשׁ, מְעַצֶּבֶת מֵחָדָשׁ, אוֹהֶבֶת שִׁינּוּיִים, עוֹשָׂה שִׁינּוּיִים.
אֲנִי לֹא אוֹהֶבֶת לְהִישָּׁאֵר עַל אוֹתוֹ עִיצּוּב לְאוֹרֶךְ זְמַן וְלִשְׁמוֹר דְּבָרִים לְאוֹרֶךְ זְמַן".

אָרִיק וְדוּבִּי: "צָרִיךְ לְכַבֵּד אֶת הַמֶּרְחָב הָאִישִׁי אֶחָד שֶׁל הַשָּׁנִי"

אָרִיק וְדוּבִּי הִגִּיעוּ שְׁנֵיהֶם לַתּוֹכְנִית כְּדֵי לִמְצוֹא זוּגִיּוּת פֶּרֶק ב'.
אָרִיק (59) הוּא קַבְּלַן בִּנְיָין מֵחוֹלוֹן, וּמִנִּשּׂוּאָיו הָרִאשׁוֹנִים יֵשׁ לוֹ שְׁנֵי בָּנִים - אֲבִיעָד וְאֶלְדָּר.
הוּא הִתְגָּרֵשׁ לִפְנֵי יוֹתֵר מֵעָשׂוֹר וְשׁוֹמֵר עַל קֶשֶׁר טוֹב עִם אִשְׁתּוֹ לְשֶׁעָבַר.
דּוּבִּי (57) הִיא גַּנֶּנֶת, מְאַמֶּנֶת לְזוּגִיּוּת וּלְחַיִּים בְּתוֹדַעַת אוֹשֶׁר וּבַעֲלַת קְלִינִיקָה לְטִיפּוּלֵי גּוּף וְנֶפֶשׁ מִמּוֹדִיעִין.
יֵשׁ לָהּ שְׁלוֹשָׁה יְלָדִים – טוֹהַר עֲמִירָה, תָּאִיר אֶפְּשְׁטָיין וְעוֹמְרִי עֲמִירָה, וּנְכָדִים.
אַחֲרֵי הַתְחָלָה לֹא פְּשׁוּטָה בְּטֶקֶס הַחוּפָּה, עָבְרוּ הַשְּׁנַיִים לָגוּר בְּבֵיתוֹ שֶׁל אָרִיק.

"יֵשׁ לִי בַּיִת נֶחְמָד, וּבַבַּיִת שֶׁל דּוּבִּי נִמְצָא גַּן הַיְּלָדִים שֶׁהִיא מְנַהֶלֶת אָז אִי אֶפְשָׁר לָגוּר שָׁם.
הִיא שָׁאֲלָה אוֹתִי אִם אֶפְשָׁר לָגוּר אֶצְלִי, וְאָמַרְתִּי אֵין שׁוּם בְּעָיָה, בְּכֵיף", מִסְפַּר אָרִיק אֵיךְ הִתְקַבְּלָה הַהַחְלָטָה עַל מְקוֹם הַמְּגוּרִים הַמְּשׁוּתָּפִים.
"יֵשׁ לִי בַּיִת עִם אֵנֶרְגִּיּוֹת מְאוֹד טוֹבוֹת.
יֵשׁ בּוֹ אַרְבָּעָה מִפְלָסִים - בַּקּוֹמָה הָעֶלְיוֹנָה יֵשׁ מִשְׂרָד שֶׁמְּשַׁמֵּשׁ אוֹתִי וְאֶת הָעוֹבְדוֹת שֶׁעוֹבְדוֹת אִיתִּי.
בַּקּוֹמָה הַשְּׁנִיָּיה נִמְצָאִים חַדְרֵי הַשֵּׁינָה".

"אני לא אוגרת דברים.
אין לי את זה, אני מסתדרת בכל מקום שאני מגיעה אליו".
"הַבַּיִת שֶׁל אָרִיק מְאוֹד נָעִים, מְסוּדָּר, נָקִי, חַמִּים וּמוּאָר", מַסְכִּימָה דּוּבִּי.
"זֶה הַבַּיִת שֶׁלּוֹ וְקִיבַּלְתִּי אוֹתוֹ כְּמוֹ שֶׁהוּא, אֵין לִי טְעָנוֹת אוֹ דְּרִישׁוֹת כִּי אֲנִי מְכַבֶּדֶת אֶת הַמֶּרְחָב הָאִישִׁי שֶׁלּוֹ.
בְּנִיגּוּד לַזּוּגוֹת הָאֲחֵרִים, אָרִיק וַאֲנִי בְּגִיל שֶׁכְּבָר לְכָל אֶחָד יֵשׁ אֶת הַבַּיִת שֶׁלּוֹ, אֶת הָעִיצּוּב שֶׁלּוֹ, אֶת הַחַיִּים שֶׁלּוֹ וְאַתְּ מָה שֶׁהוּא מֵבִיא לְתוֹךְ הַבַּיִת מֵהַפָּן הָרוּחָנִי.
אָז גַּם אִם אֲנִי רוֹאֶה מַשֶּׁהוּ שֶׁלֹּא נִרְאֶה לִי אוֹ גַּם אִם מַשֶּׁהוּ לֹא נוֹחַ לִי, זֶה לֹא מִן הָרָאוּי לְהָגִיב עַל זֶה".

אָרִיק בָּנָה אֶת הַבַּיִת בְּעַצְמוֹ.
"אֲנִי גַּם כַּמּוּבָן עִיצַּבְתִּי וְרִיהַטְתִּי אוֹתוֹ לְפִי הַטַּעַם שֶׁלִּי.
הַקַּו מוֹדֶרְנִי עִם קְצָת חֲפָצִים עַתִּיקִים יוֹתֵר", הוּא אוֹמֵר.
" אֲנִי פֶּרְפֶקְצְיוֹנִיסְט, חָשׁוּב לִי כָּל דָּבָר וְדָבָר, שֶׁכָּל בֶּגֶד יֵישֵׁב כְּמוֹ שֶׁצָּרִיךְ, שֶׁהַחוּלְצָה תַּתְאִים לַמִּכְנָסַיִים, וְלֹא רָאִיתִי אֶת זֶה כָּל כָּךְ אֵצֶל דּוּבִּי".
הוּא אוֹהֵב בִּמְיוּחָד אֶת הַסָּלוֹן, שֶׁגּוֹבְהוֹ שִׁישָּׁה מְטָרִים.
"הַגּוֹבַהּ מְפַצֶּה עַל הַגּוֹדֶל.
יֵשׁ בַּסָּלוֹן אֵנֶרְגִּיּוֹת נֶהֱדָרוֹת, מַרְגִּישִׁים בּוֹ טוֹב, כּוּלָּם אוֹמְרִים אֶת זֶה.
אַתָּה מַרְגִּישׁ שֶׁבָּא לְךָ לַחֲזוֹר לְפֹה עוֹד פַּעַם", הוּא מְתָאֵר.
דּוּבִּי הִתְחַבְּרָה בְּעִיקָּר לַמִּרְפֶּסֶת.
"יֵשׁ שָׁם שֶׁקֶט וְלִשְׁתּוֹת קָפֶה בְּנַחַת מוּל הַשְּׁקִיעָה זֶה נָעִים", הִיא מְתָאֶרֶת.
הִיא פָּחוֹת אוֹהֶבֶת אֶת הַמִּטְבָּח, אֲבָל אֶת הַשָּׁעוֹן הִיא אוֹמֶרֶת בִּצְחוֹק, "הָיִיתִי גּוֹנֶבֶת אִם אֶפְשָׁר".
הִיא מְסַפֶּרֶת שֶׁהִיא מִתְגַּעְגַּעַת "לָקוּם בַּבּוֹקֶר בַּפִּינָּה שֶׁלִּי בַּבַּיִת, לְהִתְרַחֵץ בַּמִּקְלַחַת שֶׁלִּי, לִישׁוֹן בַּמִּיטָּה שֶׁלִּי בַּאֲלַכְסוֹן.
הַמַּעֲבָר זֶה קְצָת לְנַתֵּק אוֹתִי מֵהַמָּקוֹם שֶׁלִּי, מִבְּחִינַת הַיְּלָדִים, הַמִּשְׁפָּחָה וְהָאִישִׁיּוֹת".

הַמַּעֲבָר לֹא הָיָה קַל, מְסַפֶּרֶת דּוּבִּי.
"הַבַּיִת שֶׁלִּי הוּא מַצָּב הַנְּשָׁמָה שֶׁלִּי, זוֹ לֹא דִּירַת רַוַוקִים, הַבַּיִת שֶׁלִּי הוּא הָעוֹגֶן, הַמִּבְצָר, הוּא כָּל מָה שֶׁאֲנִי בּוֹנֶה לְאוֹרֶךְ כָּל הַחַיִּים.
אֲנִי מִסְתַּכֶּלֶת עַל בַּיִת כְּמַשֶּׁהוּ יוֹתֵר רוּחָנִי.
אֲנִי כְּבָר לֹא רְגִילָה לַעֲבוֹר דִּירוֹת בַּגִּיל שֶׁלִּי, זֶה וַיְיב שׁוֹנֶה, הַנֶּפֶשׁ וְהַנְּשָׁמָה בְּנוּיוֹת אַחֶרֶת, אָז מְקַבְּלִים וּמִתְמוֹדְדִים עִם זֶה גַּם אַחֶרֶת", הִיא אוֹמֶרֶת.

"חָשַׁשְׁתִּי שֶׁאֲנִי לֹא אַרְגִּישׁ חוֹפְשִׁי, שֶׁלֹּא אוּכַל לְהִתְנַהֵל בְּאוֹפֶן טִבְעִי", מִסְפַּר אָרִיק.
"לֹא רָצִיתִי לִהְיוֹת בְּסוּג שֶׁל הַצָּגָה אוֹ סֶרֶט.
כְּשֶׁנִּכְנַסְנוּ לָגוּר יַחַד כִּמְעַט לֹא הִכַּרְנוּ, וְזֶה לֹא פָּשׁוּט לְהַכְנִיס לַבַּיִת, לִפְרָטִיּוּת, מִישֶׁהוּ שֶׁבְּקוֹשִׁי מַכִּירִים אוֹתוֹ.
חוּץ מֵהַבֵּן שֶׁלִּי וְחֶבְרָה שֶׁהָיְיתָה לִי, לָקַח לָנוּ מִסְפַּר יָמִים לְהִתְאַקְלֵם.
צָרִיךְ לִמְצוֹא אֶת הָאִיזּוּן בֵּין הַפְּרָטִיּוֹת לְבֵין בְּיַחַד.
לְהַרְגִּישׁ חוֹפְשִׁי לָרֶדֶת עִם טְרֵנִינְג אוֹ מִכְנָסַיִים קְצָרִים, בְּעֶצֶם לֹא לְהַרְגִּישׁ שֶׁיֵּשׁ אוֹרֵחַ בַּבַּיִת אֶלָּא בֶּן בַּיִת".

"צָרִיךְ לְכַבֵּד אֶת הַמֶּרְחָב הָאִישִׁי אֶחָד שֶׁל הַשָּׁנִי בְּתוֹךְ הַבְּיַחַד, דֶּרֶךְ הַהֲבָנָה שֶׁיֵּשׁ צְרָכִים שׁוֹנִים וְשֶׁיֵּשׁ רְגָעִים שֶׁהוּא גַּם יָכוֹל לִהְיוֹת לְבַד וְזֶה בְּסֵדֶר", אוֹמֶרֶת דּוּבִּי.
"הוּא יָכוֹל סְתָם לָשֶׁבֶת בַּסָּלוֹן וְלִרְאוֹת טֵלֵוִויזְיָה, וַאֲנִי יְכוֹלָה לַעֲלוֹת לְמַעְלָה וְלִלְמוֹד אוֹ סְתָם לָשֶׁבֶת בַּמִּרְפֶּסֶת וְלֹא לְדַבֵּר.
כָּל אֶחָד בַּמֶּרְחָב הָאִישִׁי שֶׁלּוֹ בְּתוֹךְ הַבְּיַחַד".

אָרִיק: "גַּם וְגַם, כִּי אַמְבַּטְיָה אֲנִי אוֹהֵב לַעֲשׂוֹת בַּחוֹרֶף וְטוּשׁ בַּקַּיִץ".

דּוּבִּי: "טוּשׁ בְּתוֹךְ אַמְבַּטְיָה".

טֵלֵוִויזְיָה בַּסָּלוֹן אוֹ בַּחֲדַר הַשֵּׁינָה?

אָרִיק: "גַּם וְגַם, זֶה מַאסְט אֶצְלִי, אֲבָל אֲנִי יוֹתֵר אוֹהֵב בַּסָּלוֹן".

דּוּבִּי: "לֹא פֹּה וְלֹא שָׁם.
בַּסָּלוֹן צָרִיךְ לְאָרֵחַ וְלִהְיוֹת עִם אֲנָשִׁים, וּבַחֶדֶר שֵׁינָה עָדִיף לִקְרוֹא סֵפֶר וְלִשְׁמוֹעַ מוּזִיקָה".

אוֹסְפִים חֲפָצִים אוֹ מְשַׁחְרְרִים בְּקַלּוּת?

אָרִיק: "קַל לִי לְשַׁחְרֵר, אֲנִי לֹא אוֹגֵר.
תָּמִיד יֵשׁ לִי לְמִי לָתֵת, וַאֲנִי גַּם מִתְחַדֵּשׁ כָּל הַזְּמַן".

דּוּבִּי: "מַמָּשׁ לֹא אוֹגֶרֶת דְּבָרִים, גַּם אֳוסָפִים אֲנִי מְמַצָּה וּמַעֲבִירָה הָלְאָה".

הָגָר וְנִיר: "נֶחְמָד לַחֲזוֹר הַבַּיְתָה וְשֶׁיֵּשׁ מִישֶׁהוּ שֶׁמְּחַכֶּה לְךָ"

הָגָר מֹשֶׁה (39) הִיא סְטֵזֵ'רִית לִרְפוּאָה בְּוַולְפְּסוֹן עִם שְׁנֵי תְּאָרִים וְדוֹקְטוֹרָט בְּמַדְּעֵי הַמּוֹחַ.
הַמּוּמְחִים הִתְאִימוּ לָהּ אֶת נִיר פוֹר (40), מַדְּעָן וּמְנַהֵל קְבוּצַת מֶחְקָר וּפִיתּוּחַ שֶׁגַּם לוֹ לֹא חֲסֵרִים תְּאָרִים בַּרֵקוֹרְד: יֵשׁ לוֹ תּוֹאַר רִאשׁוֹן בְּבִיּוֹפִיזִיקָה, בִּיּוֹלוֹגְיָה, כִימְיָה וּפִיזִיקָה, תּוֹאַר שֵׁנִי בְּכִימְיָה, תּוֹאַר שְׁלִישִׁי בְּכִימְיָה, וְהוּא עָשָׂה פּוֹסְט דּוֹקְטוֹרָט בְּ-MIT.
הַמַּסָּע שֶׁלָּהֶם הִתְחִיל בְּרֶגֶל יָמִין, אֲבָל נִרְאֶה שֶׁהָגָר מִתְקַשֶּׁה עִם הַלַּחַץ וְהַצִּיפִּיָּיה שֶׁל הַתַּהֲלִיךְ.
בִּזְמַן שְׂנִיר חִיזֵּר אַחֲרֶיהָ בְּמֶרֶץ, הָגָר הִרְגִּישָׁה שֶׁהֵם לֹא מִתְקַדְּמִים בְּאוֹתוֹ קֶצֶב.
מֵאָז הֵם מַצְלִיחִים לְהִתְקָרֵב לְאַט לְאַט.

"עָבַרְנוּ לְדִירָה מְהַמֶּמֶת, לְיַד כִּיכַּר רַבִּין, שֶׁבַּחַיִּים לֹא הָיִיתִי יְכוֹלָה לְהַחֲזִיק בְּתֵל אָבִיב לְבַד", מְסַפֶּרֶת הָגָר.
"יֵשׁ בָּהּ סָלוֹן מְאוֹד גָּדוֹל, מִטְבָּח מְאוּבְזָר וּשְׁנֵי חַדְרֵי שִׁינָּה".
הִיא אוֹמֶרֶת שֶׁהִיא לֹא מִתְגַּעֲגַעַת לַמְּגוּרִים לְבַד: "בִּגְלַל שֶׁהַדִּירָה בֶּאֱמֶת נוֹרָא גְּדוֹלָה, גַּם כְּשֶׁצָּרִיךְ רֶגַע לִנְשׁוֹם, יֵשׁ אֵיפֹה.
חוּץ מִזֶּה, שְׁנֵינוּ אֲנָשִׁים סוֹפֵר עֲמוּסִים, אָז זֶה לֹא שֶׁאֲנַחְנוּ כָּל הַיּוֹם בַּבַּיִת רוֹבְצִים אֶחָד עִם הַשְּׁנִיָּיה.
נֶחְמָד לַחֲזוֹר הַבַּיְתָה וְשֶׁיֵּשׁ מִישֶׁהוּ שֶׁמְּחַכֶּה לְךָ בְּסוֹף יוֹם".

נִיר, לְעוּמַּת זֹאת, מוֹדֶה שֶׁהוּא מִתְגַּעֲגֵעַ לַחֲדַר הַמּוּזִיקָה שֶׁלּוֹ: "יֵשׁ בּוֹ תּוּפִּים, פְּסַנְתֵּר, גִּיטָרָה - כּוּלָּם מְחוּבָּרִים בְּיַחַד בְּמֵעֵין מִיקְסָר כָּזֶה וְהַכֹּל מְחוּבָּר בָּאוֹזְנִיּוֹת כָּכָה שֶׁהַשְּׁכֵנִים לֹא שׁוֹמְעִים כְּלוּם.
כְּשֶׁחֲבֵרִים בָּאִים לְנַגֵּן וְלָשִׁיר אִיתִּי, אֲנַחְנוּ שׁוֹמְעִים אֶת עַצְמֵנוּ בָּאוֹזְנִיּוֹת וְלִשְׁכֵנִים זֶה נִשְׁמָע כְּמוֹ אֲנָשִׁים מוּזָרִים שֶׁשָּׁרִים, כְּמוֹ מְסִיבַּת אוֹזְנִיּוֹת", הוּא מְסַפֵּר, וְהָגָר מַסְכִּימָה: "אִם אֶפְשָׁר הָיִיתִי לוֹקַחַת אֶת כָּל חֲדַר הַמּוּזִיקָה שֶׁלּוֹ לַדִּירָה שֶׁלָּנוּ, גַּם אֶת הַתּוּפִּים, גַּם אֶת הַפְּסַנְתֵּר".

לַבַּיִת הֶחָדָשׁ נִיר הֵבִיא אֶת הַגִּיטָרָה שֶׁלּוֹ וְהִיא "נוֹתֶנֶת תְּחוּשָׁה כָּזֹאת שֶׁל בַּיִת", אוֹמֶרֶת הָגָר, וּמְסַפֶּרֶת שֶׁגַּם בְּיַלְדוּתָהּ הָיְיתָה גִּיטָרָה בְּבֵיתָהּ: "אֲנִי זוֹכֶרֶת אֶת אַבָּא שֶׁלִּי מְנַגֵּן, גִּיטָרָה תָּמִיד הָיְיתָה שָׁם בָּרֶקַע, זֶה הָיָה מְאוֹד דּוֹמִינַנְטִי".
הִיא עַצְמָהּ הֵבִיאָה תְּמוּנוֹת וּתְמוּנוֹת שֶׁל הַמִּשְׁפָּחָה – "אֲנִי מְאוֹד קְרוֹבָה לַמִּשְׁפָּחָה שֶׁלִּי, וְהַתְּמוּנוֹת שֶׁלָּהֶם נוֹתְנוֹת לִי תְּחוּשַׁת שַׁיָּיכוּת", הִיא אוֹמֶרֶת.

אֶת הַקְּרֵדִיט לְעִיצּוּב הֶחָלָל כָּל אֶחָד מֵהֶם נוֹתֵן לָאַחֵר.
"נִיר מַמָּשׁ טוֹב בָּזֶה, הוּא הַרְבֵּה יוֹתֵר טוֹב בָּזֶה מִמֶּנִּי, וַעֲדַיִין הוּא נִיסָּה לָתֵת לִי אֶת הַמָּקוֹם", אוֹמֶרֶת הָגָר, וְאִילּוּ נִיר אוֹמֵר: "לְאִישָּׁה יֵשׁ טַעַם הַרְבֵּה יוֹתֵר טוֹב מִלְּגֶבֶר בְּעִיצּוּב, אָז אֲנִי נוֹתֵן לְהָגָר לְהוֹבִיל שָׁם, וּבֶאֱמֶת יֵשׁ לָהּ טַעַם מְאוֹד טוֹב".
בַּמַּטָּלוֹת הֵם מִתְחַלְּקִים אוֹ עוֹשִׂים בְּיַחַד, אֲבָל הָגָר מוֹדָה שְׂנִיר מְבַשֵּׁל מַמָּשׁ טוֹב ("אֲנִי הַסּוּ-שֵׁף שֶׁלּוֹ רוֹב הַזְּמַן").

"הַדָּבָר הַיְּחִידִי שֶׁבֶּאֱמֶת חָשַׁשְׁתִּי מִמֶּנּוּ בַּמְּגוּרִים הַמְּשׁוּתָּפִים זוֹ הַחֲנָיָה בְּתֵל אָבִיב", אוֹמֵר נִיר, אָבֵל הָגָר מוֹדָה שֶׁהָיוּ לָהּ חֲשָׁשׁוֹת רַבִּים.
"חָשַׁשְׁתִּי אֵיךְ זֶה יַרְגִּישׁ לִהְיוֹת בַּבַּיִת זָר עִם בֶּן אָדָם שֶׁאֲנִי לֹא מַכִּירָה.
זוֹ זָרוּת דֵּי קִיצוֹנִית.
אַתְּ לֹא יוֹדַעַת לְמָה אַתְּ נִכְנֶסֶת, אֵיךְ זֶה הוֹלֵךְ לִהְיוֹת.
הַכֹּל מְאוֹד זָר, זֹאת הַתְחָלָה חֲדָשָׁה.
נוֹרָא חָשַׁשְׁתִּי, אֲבָל מַהֵר מְאוֹד הִתְרַגַּלְתִּי לְנוֹכְחוּת שֶׁלּוֹ לְיָדִי.
נִיר בֶּן אָדָם כָּל כָּךְ נוֹחַ וְקַל לִחְיוֹת אִיתּוֹ, אָז חָסֵר כְּשֶׁהוּא לֹא בַּבַּיִת".

הָגָר: "אַמְבַּטְיָה רַק אִם הִיא מַמָּשׁ מַמָּשׁ שָׁוָוה וְאֶפְשָׁר לָשֶׁבֶת בְּתוֹכָהּ.
אִם לֹא, טוּשׁ".

נִיר: "טוּשׁ"

טֵלֵוִויזְיָה בַּסָּלוֹן אוֹ בַּחֲדַר הַשֵּׁינָה?

הָגָר: "בַּסָּלוֹן, חַד מַשְׁמָעִית.
בַּחֲדַר שִׁינָּה זֶה זְמַן אֵיכוּת אֶחָד עִם הַשֵּׁנִי, מְדַבְּרִים בְּסוֹף יוֹם, שִׂיחַת סִיכּוּם כַּזֹּאת, זֶה לֹא זְמַן לְטֵלֵוִויזְיָה".

נִיר: "בַּסָּלוֹן, אֲנִי אוֹהֵב שֶׁחֲדַר הַשֵּׁינָה הוּא שָׁקַט וְהוֹלְכִים לִישׁוֹן בּוֹ".

לֶאֱסוֹף חֲפָצִים אוֹ לְהִיפָּטֵר מֵהֶם בְּקַלּוּת?

הָגָר: "הָיִיתִי בֶּן אָדָם שֶׁאוֹסֵף, אֲבָל בַּתְּקוּפָה הָאַחֲרוֹנָה אֲנִי מְשַׁחְרֶרֶת מָלֵא.
נִרְאֶה לִי שֶׁחֵלֶק מֵהַתַּהֲלִיךְ בַּתּוֹכְנִית הַזֹּאת זֶה קְצָת לְשַׁחְרֵר דְּבָרִים מֵהֶעָבָר.
עָבַרְתִּי עַל כָּל הַדְּבָרִים בַּבַּיִת וְזָרַקְתִּי כַּמּוּיוֹת עֲצוּמוֹת, כָּל דָּבָר שֶׁלֹּא מְשָׁרֵת אוֹתִי יוֹתֵר, זֶה מַדְהִים.
הָיוּ לִי דְּבָרִים מֵהַתִּיכוֹן, הַצָּבָא, שָׁנִים אָחוֹרָה.
כְּשֶׁאֲנִי מִסְתַּכֶּלֶת עַל עַצְמִי דֶּרֶךְ הַדְּבָרִים הָאֵלֶּה, זֹאת כְּבָר לֹא מִי שֶׁאֲנִי, זֶה לֹא מַתְאִים לִי".

נִיר: "אֲנִי אַסְפָן, אֲבָל אֲנִי יוֹדֵעַ גַּם לְשַׁחְרֵר דְּבָרִים.
בִּילָדוֹת הָיוּ לִי הַרְבֵּה אוֹסְפִים, עַכְשָׁיו פָּחוֹת".

רוֹנִּי וְנָעַם: "אֲנַחְנוּ דֵּי דּוֹמִים מִבְּחִינַת הָאוֹפִי"
רוֹנִּי לֵוִי (37) וְנָעַם קָצִיר (36) עָשׂוּ שְׁנֵיהֶם רִילוֹקֶיְישָׁן – הִיא לִמְיָאמִי וְהוּא לְאוֹסְטְרַלְיָה – וְחָזְרוּ לָאָרֶץ לִמְצוֹא אַהֲבָה יִשְׂרְאֵלִית.
רוֹנִּי נוֹלְדָה בְּסָרָיֵיבוֹ וְעָלְתָה לָאָרֶץ עִם אִמָּהּ בְּגִיל שֵׁשׁ כְּשֶׁהִתְחִילָה הַמִּלְחָמָה בְּיּוֹגוּסְלַבְיָה.
הִיא הִשְׁאִירָה מֵאָחוֹר אֶת אָבִיהָ וְסָבְתָא שֶׁהָיְיתָה קְשׁוּרָה אֲלֵיהֶם מְאוֹד, וּגְדֵלָה בִּירוּשָׁלַיִם.
הַיּוֹם יֵשׁ לָהּ עֵסֶק לְבִגְדֵי יָם לִילָדִים.
הַמּוּמְחִים הִתְאִימוּ לָהּ אֶת נֹעַם, אִישׁ עֲסָקִים קַלִּיל, סְפּוֹנְטָנִי וְזוֹרֵם כָּמוֹהָ.
בַּהַתְחָלָה רוֹנִּי הוֹדְתָה שֶׁהִיא פָּחוֹת נִמְשֶׁכֶת לְנָעַם, אֲבָל לְאַט לְאַט רוֹאִים אֶת הַהִתְקָרְבוּת בֵּינֵיהֶם.

"עָבַרְנוּ לַבַּיִת בְּתֵל אָבִיב, בְּמֶרְחַק הֲלִיכָה מֵהַיָּם אָז כִּמְעַט כָּל יוֹם נִיצַּלְנוּ אֶת זֶה", מְסַפֶּרֶת רוֹנִּי.
"הַדִּירָה מְרוּוַּחַת עִם מָלֵא מֶרְחָב וּמִטְבָּח גָּדוֹל שֶׁבִּשְׁבִילִי זֶה הֲכִי כֵּיף בָּעוֹלָם.
אֲנִי אוֹהֶבֶת מְאוֹד לְבַשֵּׁל, בִּישּׁוּלִים שֶׁל סָבְתָא - הָרַבָּה עָרְאַיֵּיס לַאֲרוּחוֹת עִם חֲבֵרִים וַאֲרוּחוֹת בּוֹקֶר.
אֲנִי גַּם מְאוֹד אוֹהֶבֶת הֶחָצֵר, שֶׁיֵּשׁ בָּהּ הַרְגָּשָׁה שֶׁל מָקוֹם טִיפָּה טְרוֹפִּי.
הֶחָצֵר הִיא הַמּוֹקֵד, וְיוֹשְׁבִים בָּהּ וְלֹא בַּסָּלוֹן".

עַל הַמַּעֲבָר לִמְגוּרִים מְשׁוּתָּפִים הִיא מְסַפֶּרֶת: "חָשַׁשְׁתִּי שֶׁזֶּה יִהְיֶה קָשֶׁה בִּשְׁבִילִי כִּי הַרְבֵּה זְמַן לֹא גַּרְתִּי עִם מִישֶׁהוּ, שֶׁאֲנִי אֶצְטָרֵךְ אֶת הַלְּבַד שֶׁלִּי, אֲבָל הַמַּעֲבָר הָיָה חֵלֶק.
לֹא הִרְגַּשְׁתִּי שֶׁאֲנִי מַמָּשׁ מְוַותֶּרֶת אוֹ מִתְפַּשֶּׁרֶת אוֹ שֶׁקָּשֶׁה לִי נוֹרָא.
אֲנַחְנוּ שְׁנֵי אֲנָשִׁים דֵּי דּוֹמִים מִבְּחִינַת הָאוֹפִי.
כְּשֶׁאַתְּ חָיָה לְבַד אֶת מְתַכְנֶנֶת אֶת הַיּוֹם שֶׁלָּךְ לְפִי הַצְּרָכִים שֶׁלָּךְ, אֲבָל עִם נֹעַם לֹא נִלְקָח מִמֶּנִּי הַחוֹפֶשׁ, כִּי לְכָל אֶחָד יֵשׁ אֶפְשָׁרוּת לִבְחוֹר לַעֲשׂוֹת מָה שֶׁהוּא רוֹצֶה".

לַדִּירָה הַמְּשׁוּתֶּפֶת שֶׁעוּצְּבָה עַל יְדֵי מְעַצֶּבֶת הַפְּנִים מַאי מוּרְגֶּנְשְׁטַיְין, הֵבִיאָה רוֹנִּי אֶת אַרְבַּע הַמִּזְוָודוֹת שֶׁהֵבִיאָה מֵחוּ"ל ("יֵשׁ שָׁם בְּעֵרֶךְ אֶת כָּל הַחַיִּים שֶׁלִּי"), וְהִיא מִתְגַּעֲגַעַת לַכֶּלֶב שֶׁלָּהּ, עוּזִּי.
"אֲנִי מִתְגַּעְגַּעַת לַשִּׁגְרָה אִיתּוֹ, לְהוֹצִיא אוֹתוֹ לְטִיּוּלִים, אֲבָל בְּעִיקָּר לְשִׂמְחָה שֶׁהוּא הָיָה מֵבִיא לַבַּיִת.
הוּא כֶּלֶב נוֹרָא שָׂמֵחַ, וּכְשֶׁיֵּשׁ חָיָה בְּבַיִת זֶה מְחַמֵּם אֶת הַלֵּב כָּל הַזְּמַן.
הוּא תָּמִיד קוֹפֵץ, תָּמִיד בָּא לְבַקֵּשׁ אַהֲבָה וְיֵשׁ לוֹ כָּל מִינֵי טְרִיקִים מַצְחִיקִים כְּדֵי לְקַבֵּל אֶת הַמַּמְתַּקִּים שֶׁלּוֹ.
הוּא מְנַסֶּה לְדַבֵּר בַּדְּרָכִים שֶׁלּוֹ".
מֵהַדְּבָרִים שֶׁנָּעֵם הֵבִיא רוֹנִּי הָיְיתָה שִׂמְחָה לְאַמֵּץ אֶת הַגַּלְשָׁן שֶׁלּוֹ ("אִם הָיִיתִי מַמָּשׁ טוֹבָה בִּגְלִישָׁה וְלֹא רַק בְּסָאפ"), וְ"הָיִיתִי מְעִיפָה אֶת הַטְּחִינָה".

רוֹנִּי וְנָעַם עוֹשִׂים אֶת רוֹב הַמַּטָּלוֹת יַחַד, אֲבָל "אֲנִי אַחְרָאִית עַל הַבִּישּׁוּלִים, וְנָעַם עַל הַנֵּס שֶׁל הַבּוֹקֶר", הִיא מְסַפֶּרֶת.
"חָשׁוּב לָנוּ מְאוֹד לַעֲשׂוֹת צְחוֹקִים בַּבַּיִת, וְלִשְׁמוֹר עַל מָקוֹם חִיּוּבִי וְשָׂמֵחַ שֶׁרוֹצִים לַחֲזוֹר אֵלָיו.
אֲנַחְנוּ יְכוֹלִים לָשִׂים מוּזִיקָה, לַעֲשׂוֹת סוּג שֶׁל מִינִּי מְסִיבָּה וְלִרְקוֹד".

"טוּשׁ.
וְיֵשׁ גַּם שְׁנֵי רָאשִׁים שֶׁל טוּשׁ".

טֵלֵוִויזְיָה בַּסָּלוֹן אוֹ בַּחֲדַר הַשֵּׁינָה?

"בְּלִי טֵלֵוִויזְיָה".

לְהִיקָּשֵׁר לַחֲפָצִים אוֹ לְהִיפָּטֵר בְּקַלּוּת?

"אֲנִי לֹא אוֹגֶרֶת דְּבָרִים.
אֵין לִי אֶת זֶה, אֲנִי מִסְתַּדֶּרֶת בְּכָל מָקוֹם שֶׁאֲנִי מַגִּיעָה אֵלָיו".
