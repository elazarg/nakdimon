מְחַפְּשִׂים לְהַעֲבִיר אֶת הַזְּמַן? אֵלֶּה 5 הַמִּשְׂחָקִים שֶׁלָּקַח לָנוּ הֲכִי הַרְבֵּה זְמַן לְסַיֵּים
לִהְיוֹת סְגוּרִים בְּבִידּוּד בֵּיתִי זֶה לֹא פָּשׁוּט עַד שֶׁלְּעִיתִּים כְּבָר בָּא לָכֶם לְטַפֵּס עַל הַקִּירוֹת.
כְּדֵי לְהַעֲבִיר לָכֶם אֶת הַזְּמַן בְּכֵיף הֵכַנּוּ לָכֶם אֶת רְשִׁימַת חֲמֵשֶׁת הַמִּשְׂחָקִים הָאֲרוּכִּים בְּיוֹתֵר הָאֲהוּבִים עָלֵינוּ בִּמְיוּחָד

אַחֲרֵי שֶׁסִּייַּמְתֶּם אֶת הַבִּינְּג' עַל כָּל הַסְּדָרוֹת בְּנֶטְפְלִיקְס, צְפִיתֶם בְּכָל הַסְּרָטִים בַּ-VOD וְאַתֶּם לֹא מְסוּגָּלִים יוֹתֵר לִשְׁמוֹעַ יוֹתֵר אֶת הַמִּילָּה 'קוֹרוֹנָה' - הִגִּיעַ הַזְּמַן לְהִצְטָרֵף אֵלֵינוּ, הַגֶּייְמֵרִים, לַחֲגִיגָה וּלְגַלּוֹת אֵיךְ מַעֲבִירִים אֶת הַיּוֹם בִּמְהֵרָה.
בִּידּוּד בֵּיתִי עֲבוּר הַגֶּייְמֵרִים הוּא הַזְּמַן לִזְרוֹחַ.
בִּזְמַן שֶׁרַבִּים יוֹשְׁבִים מְתוּסְכָּלִים בַּבַּיִת מוּל הַמָּסָךְ, הַגֶּייְמֵרִים שֶׁבֵּינֵינוּ מְנַצְּלִים אֶת הַזְּמַן לְסַיֵּים עוֹד Quest בְּמַטָּרָה לַעֲבוֹר לַשָּׁלָב הַבָּא וּלְשַׁפֵּר מְיוּמָּנוּיוֹת לִקְרַאת הַמִּשְׂחָק הַבָּא.

אַחֲרֵי שֶׁבַּשָּׁבוּעַ שֶׁעָבַר הִצַּעְנוּ לָכֶם אֶת רְשִׁימַת מִשְׂחֲקֵי הָרֶשֶׁת הָאֲהוּבִים עָלֵינוּ כְּדֵי שֶׁגַּם בְּבִידּוּד - אַף פַּעַם לֹא תַּרְגִּישׁוּ לְבַד.
הִנֵּה לָכֶם רְשִׁימַת חֲמֵשֶׁת הַמִּשְׂחָקִים שֶׁלָּקַח לָנוּ הֲכִי הַרְבֵּה זְמַן לְסַיֵּים.
בֵּין אִם הָיוּ אֲרוּכִּים מְאוֹד וּבֵין אִם הָיוּ קָשִׁים מְאוֹד לְנִיצָּחוֹן.

Red Dead Redemption 2 יָצָא בְּ-26 בְּאוֹקְטוֹבֶּר 2018 וְכָבַשׁ אֶת הָעוֹלָם בִּסְעָרָה.
גַּם בִּזְכוּת הַפַּסְקוֹל שֶׁלּוֹ, הַדְּמוּיוֹת הַנֶּהֱדָרוֹת, הַסִּיפּוּר הַנִּפְלָא וְהַפְּרֵזֶנְטַצְיָה הַמְּהַמֶּמֶת שֶׁל הַמַּעֲרָב הַפָּרוּעַ בִּתְחִילַּת הַמֵּאָה הַ-20.
הַמִּשְׂחָק מִתְקַיֵּים בִּשְׁנַת 1899 וּבוֹ אָנוּ מְגַלְּמִים אֶת דְּמוּתוֹ שֶׁל הַבּוֹקֶר אַרְתוּר מוֹרְגָן (Arthur Morgan), אָדָם קָשׁוּחַ שֶׁרָאָה הַרְבֵּה דְּבָרִים בְּחַיָּיו כְּשֶׁהָעֲלִילָה עוֹקֶבֶת אַחֲרֵי אַרְתוּר וְהַכְּנוּפְיָיה שֶׁעוֹבֶרֶת מִמְּקוֹם מִסְתּוֹר אֶחָד לְאַחַר בְּמַטָּרָה לִבְרוֹחַ מֵהַחוֹק לְאַחַר שׁוֹד גָּדוֹל שֶׁהִשְׁתַּבֵּשׁ.

הַמִּשְׂחָק שֶׁל חֶבְרַת Rockstar, שֶׁהִיא גַּם יַצְרָנִית סִדְרַת מִשְׂחֲקֵי GTA הַמַּצְלִיחָה, הוּא אֶחָד הַמִּשְׂחָקִים הֲכִי אִיטִּיִּים וַאֲרוּכִּים שֶׁשִּׁיחַקְנוּ אֲבָל נֶהֱנִינוּ מִכָּל רֶגַע.
כַּמָּה אָרוֹךְ? הַקֶּרֶב הָרִאשׁוֹן שֶׁל הַמִּשְׂחָק מִתְרַחֵשׁ רַק שָׁעָה אַחֲרֵי שֶׁהִתְחַלְתֶּם לְשַׂחֵק בּוֹ.
וְלָמָּה זֶה כָּל כָּךְ טוֹב? מִלְּבַד עֲלִילַת הַמִּשְׂחָק הַמְּצוּיֶּינֶת, לֹא הִפְסַקְנוּ לְהִתְלַהֵב מֵהַגְּרָפִיקָה הַמַּרְשִׁימָה (שֶׁנִּרְאֵית נֶהֱדָר אִם בִּרְשׁוּתְכֶם קוֹנְסוּלָה אוֹ מַחְשֵׁב וּמָסַךְ הַתּוֹמְכִים בִּתְצוּגַת 4K HDR) וּמִמַּפַּת הַמִּשְׂחָק הָעֲנָקִית תּוֹךְ חֲשִׁיבָה עַד לַפְּרָטִים הַקְּטַנִּים בְּיוֹתֵר.

Red Dead Redemption 2 מַצִּיג מַעֲרֶכֶת אִינְטֵרַקְצִיָּה הַמְּאַפְשֶׁרֶת לָכֶם לְדַבֵּר עִם כָּל דְּמוּת בְּדִיאָלוֹגִים מִשְׁתַּנִּים שֶׁיַּשְׁפִּיעוּ עַל אֵיךְ אַרְתוּר יִפְעַל בְּסִיטוּאַצְיוֹת שׁוֹנוֹת.
הַמַּעֲרֶכֶת דִּינָמִית לַחֲלוּטִין וּתְלוּיַית מַצָּב, כָּךְ שֶׁאִם תִּרְכְּבוּ לַהֲנָאַתְכֶם וּפִתְאוֹם כְּנוּפְיָיה שֶׁל שׁוֹדְדִים תְּנַסֶּה לִשְׁדּוֹד אֶתְכֶם - אַתֶּם יְכוֹלִים לִבְחוֹר אֵיךְ לְהָגִיב.
אִם נִכְנַסְתֶּם לָעִיר אַחֲרֵי שֶׁבְּחַרְתֶּם לִרְצוֹחַ בָּהּ חֵצִי מֵהָאוּכְלוּסִיָּה - כַּנִּרְאֶה שֶׁמִּישֶׁהוּ יָעִיר לָכֶם שֶׁהֵם לֹא שָׁכְחוּ אֶת שֶׁעֲשִׂיתֶם.
דּוּגְמָה נוֹסֶפֶת לְכָךְ הִיא הַחִיבּוּר שֶׁלָּכֶם עִם הַסּוּס עָלָיו אַתֶּם רוֹכְבִים.
כְּכָל שֶׁתִּרְכְּבוּ עָלָיו יוֹתֵר, תְּנַקּוּ אוֹתוֹ וְתַאֲכִילוּ אוֹתוֹ, הַחִיבּוּר עִמּוֹ יִהְיֶה חָזָק יוֹתֵר וְהוּא יְשַׁמֵּשׁ אֶתְכֶם טוֹב יוֹתֵר.
כָּל זֶה וְלֹא אָמַרְנוּ עוֹד כְּלוּם עַל מַעֲרֶכֶת הַקֶּרֶב הַדִּינָאמִית וְהַנּוֹחָה לְהַפְלִיא שֶׁתְּאַפְשֵׁר לָכֶם לְהַרְגִּישׁ שׁוֹלְפִים הֲכִי מְהִירִים בַּמַּעֲרָב הַפָּרוּעַ.

מֵהַגְּרָפִיקָה הַמַּרְשִׁימָה שֶׁל Red Dead Redemption 2 לְמִשְׂחָק עִם אָנִימַצְיָה פְּשׁוּטָה אַךְ נֶהְדֶּרֶת.
אֲנַחְנוּ אוֹהֲבִים נוֹסְטַלְגִּיָּה וּבְעִידָּן בּוֹ דִּיסְנִי מְשַׁחְרֶרֶת לָאֶקְרָנִים רַייְמֶייְקִים לְכָל הַקְּלָאסִיקוֹת הַמְּצוּיָּירוֹת מִתְּקוּפַת הָרֵנֵסַנְס שֶׁלָּהּ בִּשְׁנוֹת הַ-90, אַף טִבְעִי שֶׁגַּם מִשְׂחֲקֵי הַמַּחְשֵׁב שֶׁהָיוּ פּוֹפּוּלָארִים מְאוֹד בְּאוֹתָם שָׁנִים יַחְזְרוּ לַמַּדָּפִים.
שְׁנַיִים מֵהֶם שֶׁזָּכוּ לְגִרְסָה מְחוּדֶּשֶׁת הֵם מֶלֶךְ הָאֲרָיוֹת וְאָלָאדִין.
מֵאֲחוֹרֵי הַיּוֹזְמָה עוֹמְדוֹת Nighthawk Interactive וְ-Digital Eclipse, שֶׁהֶחֱלִיטוּ לְאַחֵד אֶת שְׁנֵי הַכּוֹתָרִים לַחֲבִילָה נוֹסְטַלְגִּית אַחַת הַתּוֹאֶמֶת לְכָל הַפְּלַטְפוֹרְמוֹת הַפּוֹפּוּלָארִיּוּת: נִינְטֶנְדּוֹ Switch, הַ-PS4 שֶׁל סוֹנִי, Microsoft Xbox One וּלְ-PC דֶּרֶךְ Steam.
הַמִּשְׂחָקִים אָמְנָם מַגִּיעִים בְּרֵזוֹלוּצְיָה מְשׁוּדְרֶגֶת שֶׁל 1080p, אֲבָל אִם אַתֶּם מַעֲדִיפִים לְשַׁחְזֵר אֶת הַיַּלְדוּת שֶׁלָּכֶם, תּוּכְלוּ בְּכָל רֶגַע נָתוּן לְהוֹסִיף לַמִּשְׂחָק פִילְטֵרִים מְלָאכוּתִיִּים שֶׁיִּקְנוּ לוֹ אֶת הַלּוּק שֶׁל פַּעַם.

לְמִי לֹא מַכִּיר אֶת הַמִּשְׂחָקִים נְסַפֵּר שֶׁמְּדוּבָּר בְּמִשְׂחֲקֵי הַרְפַּתְקָה עִם אָנִימַצְיָה פְּשׁוּטָה, אַךְ שֶׁזֶּה לֹא יִטְעֶה אֶתְכֶם - הַמִּשְׂחָק אָרוֹךְ וּמְאַתְגֵּר לְהַפְלִיא.
בֵּין אִם תִּבְחֲרוּ לְשַׂחֵק בְּסִימְבָּה אוֹ בְּאָלָאדִין, תְּגַלּוּ שֶׁהַמִּכְשׁוֹלִים וְהָאֶתְגָּרִים שֶׁבַּדֶּרֶךְ יִהְיוּ לֹא קַלִּים בִּכְלָל.
אֲנַחְנוּ לֹא פַּעַם מָצָאנוּ אֶת עַצְמֵנוּ נִתְקָעִים שׁוּב וָשׁוּב בְּאוֹתָם הַשְּׁלַבִּים שֶׁהָיִינוּ מִתְקַשִּׁים בָּהֶם לִפְנֵי 20 שָׁנָה.
הַגִּרְסָה הַמְּחוּדֶּשֶׁת כּוֹלֶלֶת גַּם הֲצָצָה לְמֵאֲחוֹרֵי הַקְּלָעִים וְרַאֲיוֹנוֹת עִם הַיּוֹצְרִים הַמְּקוֹרִיִּים, אַךְ זֶה רַק תּוֹסֶף חָבִיב לָעוּבְדָּה שֶׁמְּדוּבָּר בְּעֵינֵינוּ בֶּאֱמֶת בְּמִשְׂחֲקֵי חוֹבָה לְגַייְמֶר הַמַּתְחִיל.

יָכוֹל לִהְיוֹת שֶׁשְּׁמַעְתֶּם לָאַחֲרוֹנָה עַל הַמְּכַשֵּׁף (The Witcher) בִּזְכוּת סִדְרַת הַפַנְטַזְיָה הַחֲדָשָׁה שֶׁל נֶטְפְלִיקְס בַּעֲלַת כּוֹתָר זֵהָה, אַךְ לֹא בָּטוּחַ שֶׁיְּדַעְתֶּם שֶׁמְּדוּבָּר בְּסִדְרָה הַמְּבוּסֶּסֶת עַל סִפְרִי פַנְטַזְיָה מֵאֵת הַסּוֹפֵר הַפּוֹלָנִי אַנְדְּזֵ'יי סַפְּקוֹוֹֹסְקִי (Andrzej Sapkowski), שֶׁהָפְכָה גַּם לְסִדְרַת מִשְׂחֲקֵי וִידֵאוֹ מַצְלִיחָה.
The Witcher 3: Wild Hunt חוֹתֵם אֶת טְרִילוֹגְיַית מִשְׂחֲקֵי הַפְּעוּלָּה The Witcher וּמַצִּיעַ עוֹלָם פָּתוּחַ וַעֲנַק מִימַדִּים שֶׁיִּגְרוֹם לָכֶם לִשְׁכּוֹחַ שֶׁאַתֶּם בִּכְלָל יוֹשְׁבִים בַּסָּלוֹן הַבַּיִת שֶׁלָּכֶם.

גִּיבּוֹר הַמִּשְׂחָק כְּסוּף הַשֵּׂיעָר הוּא גֶּרָאלֶט מְרִיבְיָה (Geralt Of Rivia) הַיָּדוּעַ בַּכִּינּוּי הַזְּאֵב הַלָּבָן.
בַּכּוֹתָר הַשְּׁלִישִׁי בַּסִּדְרָה גֶּרָאלֶט מְחַפֵּשׂ אַחַר סִירֵי (Ciri) הַנִּמְצֵאת בִּמְנוּסָּה מַה-Wild Hunt, כּוֹחַ אָפֵל הַמְּחַפֵּשׂ אַחֲרֶיהָ.
בְּדוֹמֶה לְ- Red Dead Redemption 2, גַּם כָּאן הַחְלָטוֹת שֶׁתְּקַבְּלוּ בְּמַהֲלַךְ הַמִּשְׂחָק יַשְׁפִּיעוּ עַל הַמְּאוֹרָעוֹת הַבָּאִים בַּהֶמְשֵׁךְ.

עַל-פִּי CD Projekt Red הַמִּשְׂחָק מַצִּיעַ בֵּין 100 לְ-200 שָׁעוֹת מִשְׂחָק וְנִרְאֶה כִּי לֹא מְדוּבָּר בְּהַגְזָמָה.
הַמַּפּוֹת שֶׁל הָעוֹלָם גְּדוֹלוֹת, רְחָבוֹת וַעֲמוּסוֹת בִּמְשִׂימוֹת וַאֲזוֹרִים שֶׁנִּיתָּן לְגַלּוֹת.
הַמְּשִׂימוֹת הַצְּדָדִיּוֹת מַקְנוֹת מַבָּט מַעֲמִיק יוֹתֵר לְעוֹלָם הַפַנְטַזְיָה הֶעָצוּם שֶׁל The Wicher כַּאֲשֶׁר לְמַרְבִּיתָן יֵשׁ גַּם הַשְׁפָּעָה עַל מָה שִׁיקְּרָה בְּהֶמְשֵׁךְ הָעֲלִילָה.
כֵּן, הוּא אוּלַי לֹא הַמִּשְׂחָק עִם הָרָמָה הַגְּרָפִית הַמַּרְשִׁימָה בְּיוֹתֵר אַךְ הוּא יְסַפֵּק לָכֶם שָׁעוֹת אֲרוּכּוֹת שֶׁל הֲנָאָה רְצוּפָה.

בַּיּוֹם הַשְּׁלִישִׁי לְחוֹדֶשׁ מֵרְץ 2017 נָפַל דָּבָר בְּתַעֲשִׂיַּית הַגֶּייְמִינְג.
קוֹנְסוּלַת הָ-Nintendo Switch יָצְאָה לַאֲוִויר הָעוֹלָם וְיַחַד אִיתָּהּ יָצָא The Legend of Zelda: Breath of the Wild.
מִשְׂחֲקֵי הָאַגָּדָה שֶׁל זֶלְדָּה תָּמִיד כָּלְלוּ בָּהֶם הֲמוֹן פַנְטַזְיָה וְהַרְפַּתְקָאוֹת וְגַם הַפַּעַם הֵם לֹא אִכְזְבוּ אוֹתָנוּ.

הַסִּיפּוּר שֶׁל הַמִּשְׂחָק מַתְחִיל בְּלִינְק (Link) שֶׁמִּתְעוֹרֵר אַחֲרֵי 100 שָׁנִים שֶׁל תַּרְדֶּמֶת עֲמוּקָּה, הַייְשֵׁר אֶל מַמְלֶכֶת Hyrule הָעֲנָקִית וּמְגַלָּה שֶׁאִיבֵּד אֶת זִכְרוֹנוֹתָיו.
בֵּנְתַיִים הִשְׁתַּלֵּט עַל הַמַּמְלָכָה גַּנּוֹן (Ganon), הַיָּדוּעַ לְעוֹקְבִים אַחַר סִדְרַת הַמִּשְׂחָקִים כָּרָשָׁע הַמִּיתוֹלוֹגִי, אֲשֶׁר הִשְׁתַּלֵּט עַל הַטִּירָה וְלָנוּ נוֹתַר לְנַצֵּחַ אוֹתוֹ וּלְשַׁחְרֵר אֶת הַנְּסִיכָה.
הַמִּשְׂחָק כּוֹלֵל אֶת שְׁלַל הַמְּבוֹכִים הַגְּדוֹלִים שֶׁכּוּלָּנוּ מַכִּירִים וְאוֹהֲבִים מִמִּשְׂחֲקֵי Legend of Zelda שֶׁיְּסַפְּקוּ לָכֶם שָׁעוֹת אֲרוּכּוֹת שֶׁל נִיסְיוֹנוֹת וּמַחֲשָׁבָה עַל מְנַת לָצֵאת מֵהֶם בְּשָׁלוֹם.
הַפַּעַם, בְּנִיגּוּד לַמִּשְׂחָקִים הַקּוֹדְמִים שֶׁל הַסִּדְרָה, אַתֶּם כְּשַׂחְקָנִים שֶׁחוֹפְשִׁיִּים לְהִתְקַדֵּם בַּסִּיפּוּר לְאֵיזֶה כִּיוּוּן שֶׁתִּרְצוּ וְלִבְחוֹר בְּאֵיזֶה מָבוֹךְ שֶׁמִּתְחַשֵּׁק לָכֶם כִּי גַּם כָּאן - מְדוּבָּר בְּעוֹלָם פָּתוּחַ.

לְמִשְׂחָק גְּרָפִיקָה דִּי מַרְשִׁימָה יַחֲסִית לְקוֹנְסוּלָה נַיֶּידֶת.
הוּא אָמְנָם לֹא מִשְׁתַּוֶּוה לִגְרָפִיקָה שֶׁל Red Dead Redemption 2 אַךְ זֶה לֹא עוֹצֵר אוֹתוֹ מִלִּהְיוֹת לְדַעְתֵּנוּ אֶחָד הַמִּשְׂחָקִים הַיָּפִים בְּיוֹתֵר לְקוֹנְסוּלַת הֲנִינְטֶנְדּוֹ סְווִֹיץ' עַד הַיּוֹם.
שַׂחְקָנִים יוּכְלוּ לַעֲבוֹר מֵאֲזוֹרִים מְלַאי שָׂדוֹת וּפְרָחִים לַאֲזוֹרִים עִם מֶזֶג אֲוִויר קִיצוֹנִי כְּמוֹ מִדְבָּרִיּוֹת, הָרִים מוּשְׁלָגִים וַאֲפִילּוּ הָרֵי גַּעַשׁ - וְכוּלָּם נִרְאִים מְעוּלֶּה.

רָאוּי לְצַיֵּין גַּם אֶת הַסָּאוּנְד שֶׁל הַמִּשְׂחָק - שֶׁהוּא פָּשׁוּט מְעוּלֶּה וְעוֹבֵד מְצוּיָּן עִם הָעֲלִילָה, הַסִּיפּוּר וְהָעוֹלָם שֶׁאֲנַחְנוּ נִמְצָאִים בּוֹ בְּאוֹפֶן כְּלָלִי.
הַמִּשְׂחָק מִתְבַּסֵּס עַל טֶכְנִיקָה שֶׁל סָאוּנְד מֵהַסְּבִיבָה כְּשֶׁמִּידֵּי פַּעַם מַבְלִיחִים קִטְעֵי מוּזִיקָה שֶׁקְּשׁוּרִים לְאֵזוֹר.
בַּצּוּרָה הַזֹּאת הַשַּׂחְקָן לֹא מוּפְגָּז בַּמּוּזִיקָה כָּל הַזְּמַן וְזוֹכֶה לַחֲווֹת אֶת הַצְּלִילִים בָּרֶקַע, בֵּין אִם אֵלֶּה צִיפּוֹרִים שֶׁמְּצַיְּיצוֹת, הָרוּחַ שֶׁנּוֹשֶׁבֶת דֶּרֶךְ הֶעָלִים, אוֹ גֶּשֶׁם שֶׁנּוֹפֵל עָלַיִיךְ פִּתְאוֹם.
וּכְשֶׁיֵּשׁ מוּזִיקָה הִיא פָּשׁוּט פֶנוֹמֶנָלִית.

נְקַנַּח בְּעוֹד קְלָאסִיקָה, הַפַּעַם שֶׁל מִשְׂחַק אַסְטְרָטֶגְיָה שֶׁיָּצָא לַחֲנוּיוֹת בְּפֶבְּרוּאָר 99 (לִפְנֵי יוֹתֵר מִ-20 שָׁנָה) וַעֲדַיִין נֶחֱשַׁב לְאֶחָד הַמִּשְׂחָקִים הַטּוֹבִים בַּשּׁוּק, כְּזֶה שֶׁאֲנַחְנוּ פָּשׁוּט לֹא מְסוּגָּלִים לִמְחוֹק מֵהַמַּחְשֵׁב שֶׁלָּנוּ.
Heroes of Might and Magic III, אוֹ בִּשְׁמוֹ הַקָּצָר - הִירוֹז 3, הוּא מִשְׂחַק אַסְטְרָטֶגְיָה בְּתוֹרוֹת בּוֹ תַּפְקִידְכֶם לִכְבּוֹשׁ אֶת מַפַּת הַמִּשְׂחָק בְּעֶזְרַת הַגִּיבּוֹרִים שֶׁטִּיפַּחְתֶּם.
בְּמַהֲלַךְ הַמִּשְׂחָק תִּמְצְאוּ אֶת עַצְמְכֶם אוֹסְפִים שָׁלָל, הוֹרְגִים מֵאוֹת מִפְלָצוֹת וִיצוּרִים קְסוּמִים וּבְמַקְבִּיל מְנַסִּים לְהָגֵן עַל הַטִּירָה שֶׁלָּכֶם.
בְּ-2015 הֶחֱלִיטָה יַצְרָנִית הַמִּשְׂחָק לְשַׁחְרֵר אוֹתוֹ מֵחָדָשׁ בְּגִרְסַת HD אַךְ לְצַעֲרֵנוּ לֹא כָּלְלָה אֶת הַהַרְחָבוֹת שֶׁהָיוּ פּוֹפּוּלָרִיּוֹת בִּתְחִילַּת שְׁנוֹת הָאַלְפַּיִים.

Heroes 3 נוֹתַר בְּעֵינֵינוּ אֶחָד הַמִּשְׂחָקִים הַמּוּמְלָצִים בְּיוֹתֵר לְלֵילוֹת לְבָנִים שֶׁל גֶּייְמִינְג.
לַמְרוֹת זְמַנֵּי הַמִּשְׂחָק הָאֲרוּכִּים, הַמִּשְׂחָק שׁוֹבֶה אֶת לִיבָּם הַגֶּייְמֵרִים פַּעַם אַחַר פַּעַם עִם הַמִּשְׂחָקִיּוֹת הַמְּמַכֶּרֶת, הַקְּרָבוֹת הַמְּעַנְייְנִים, הַמּוּזִיקָה הַנִּפְלָאָה וּתְחוּשַׁת הַקֶּסֶם שֶׁל עוֹלַם הַפַנְטַזְיָה הֶעָשִׁיר.
אֶת הַמִּשְׂחָק נִיתָּן לְשַׂחֵק בְּסוֹלוֹ אַךְ הוּא פּוֹרֵחַ כְּשֶׁמְּשַׂחֲקִים אוֹתוֹ יַחַד עִם חֲבֵרִים הַמִּתְחָרִים זֶה בַּזֶּה אוֹ יוֹצְרִים בְּרִיתוֹת לְהַשְׁמִיד אֶת הֶחָבֵר הַשְּׁלִישִׁי חֲסַר הַנִּיסָּיוֹן.

 יֵשׁ לָכֶם עוֹד מְשַׂחֲקִים שֶׁפָּשׁוּט לֹא הִצְלַחְתֶּם לְסַיֵּים? רִשְׁמוּ לָנוּ בַּתְּגוּבוֹת.