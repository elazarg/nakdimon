מַהְפֵּכָה שֶׁל שִׂמְחָה: הַמּוּתָג הַבְּרִיטִי שֶׁלֹּא מְשַׂחֵק לְפִי הַחוּקִּים נוֹחֵת בְּיִשְׂרָאֵל
בְּיָמֵינוּ כָּל אֶחָד הוּא מַשְׁפִּיעָן רֶשֶׁת, וְנִרְאֶה כִּי הַחֲבָרוֹת הֵבִינוּ בִּידֵי מִי הַכּוֹחַ.
גְּלָאָם אֲמִיתִּי כְּבָר אֵינוֹ שָׁמוּר לַשָּׁטִיחַ הָאָדוֹם וּמוּשַּׂג הַפְּלָאס סַיְיז מִזְּמַן הָפַךְ לְאַרְכָאִי.
לְתוֹךְ זֶה נִכְנַס הַמּוּתָג "מֵיְיק-אַפּ רֶבוֹלוּשֵׁן", הַמַּגְדִּיר עַצְמוֹ שׁוֹבֵר מוּסְכְּמוֹת יוֹפִי.
נָסַעְנוּ לְלוֹנְדוֹן כְּדֵי לִבְדּוֹק, הַאִם יֵשׁ אֱמֶת בַּמַּהְפֵּכָה?

עִידַּן הַפִּי.סִי הַמְּבוֹרָךְ זִימֵּן לְחַיֵּינוּ שְׁלַל חֲבֵרוֹת שֶׁמֵּעֵבֶר לֶהֱיוֹתָן סַפָּקִיּוֹת מוּצָרִים הַמְּאַפְשְׁרִים לָנוּ בְּהֶינֵּף מִבְרֶשֶׁת לַהֲפוֹךְ לְגִרְסָה טִיפָּה יוֹתֵר מוּצְלַחַת שֶׁל עַצְמֵנוּ, הֵן גַּם מְדַבְּרוֹת עֲרָכִים.
נִרְאֶה שֶׁעַד לִפְנֵי כַּמָּה שָׁנִים הָיִינוּ מִתְרַצּוֹת אִם הָיוּ אוֹמְרִים לָנוּ שֶׁלֹּא נִיסּוּ אֶת הַשַּׁמְפּוּ הַיָּבֵשׁ הַזֶּה עַל בַּעֲלֵי חַיִּים, אַךְ דּוֹר הַ-Z, נוּ זֶה מֵהַטִּיק טוֹק וְהַסֵּנָאפֶצֶ'ט, הַסּוֹבֵל מֵעוֹדֶף פוֹמוֹ וּמֵאִינְפְלַצְיַית אִידֵיאָלִים, רָצָה יוֹתֵר.
יוֹתֵר גִּיוּוּן, יוֹתֵר קְהָלִים, יוֹתֵר מִבְחָר, יוֹתֵר צְבָעִים, יוֹתֵר נְגִישׁוּת, יוֹתֵר - שִׁיוְֹויוֹן.
הוּא דָּרַשׁ סֵיי, רָצָה לִהְיוֹת מְעוֹרָב, לְהַגִּיד אֶת שַׁעַל לִיבּוֹ, וְהַחֲבָרוֹת הֵרִיחוּ אֶת הַהִזְדַּמְּנוּיוֹת.

לֹא עָבַר זְמַן וְדוּגְמָנִיּוֹת פָּלָאס סַייְז הֵחֵלּוּ לְהַלֵּךְ עַל מַסְלוּלִים שֶׁאֵינָם נִפְרָדִים.
נָשִׁים שְׁחוֹרוֹת, אַסְיָיתִיּוֹת, דְּרָאג, שֶׁקּוּטְלְגוּ בְּמֶשֶׁךְ שָׁנִים כְּשׁוֹנוֹת, כַּאֲחֵרוֹת, כַּאֲוַונְגְּרָאד, קִיבְּלוּ לֵגִיטִימַצְיָה וְיִיצּוּג רָאוּי עַל שִׁלְטֵי חוֹצוֹת בְּפִרְסוֹמוֹת לַמֵּיְיק-אַפּ, גִ'ינְס וְהַלְבָּשָׁה תַּחְתּוֹנָה.
אַךְ לֹא רַק זֶהוּת הַפֶּרֶזֶנְטוֹרִים הִשְׁתַּנְּתָה, גַּם הַמּוּצָרִים עַצְמָם.
הַתְּפִיסָה לְגַבֵּי מָה אָנוּ מַכְנִיסוֹת לְגוּפֵנוּ הִרְחִיקָה לֶכֶת מֵעֵבֶר לִתְזוּנָה וְהִשְׁתָּרְשָׁה עָמוֹק בִּסְטַנְדַּרְטִים שֶׁל מוּתָגִים וַחֲבָרוֹת, יְשָׁנוֹת כַּחֲדָשׁוֹת.
תַּכְשִׁירִים טִבְעוֹנִיִּים, אוֹרְגָּנִיִּים וִידִידוּתִיִּים לַסְּבִיבָה, אוֹ בִּשְׁמָם הַמִּסְחָרִי "קְלִין מֵיְיק-אַפּ", הָפְכוּ לְחֵלֶק אִינְטֶגְרָלִי בָּאַסְטְרָטֶגְיָה הַשִּׁיוּוּקִית, אִם לֹא לָעִיקָּר.

"מֵיְיק-אַפּ רֶבוֹלוּשֵׁן" שָׂמָה לְעַצְמָהּ מַטָּרָה לִהְיוֹת אַחַת מֵהַחֲבֵרוֹת הַלָּלוּ.
הַמּוּתָג, שֶׁבְּדוֹמֶה לְ"פִּיקְסִי" ו"ג'ו מְלוֹן לוֹנְדוֹן", הִגִּיעַ אֵלֵינוּ כָּל הַדֶּרֶךְ מֵהַמַּמְלָכָה הַבְּרִיטִית, רוֹאָה עַצְמוֹ כְּמַגְדִּיר מֵחָדָשׁ אֶת גְּבוּלוֹת הַיּוֹפִי תַּחַת הַסִּיסְמָא "We are all shades" (אֲנַחְנוּ כָּל הַגְּוָונִים) לְלֹא קֶשֶׁר לְגִיל, מִגְדָּר אוֹ צֶבַע עוֹר - כּוּלָּם מוּזְמָנִים.
נִרְאֶה כִּי הֵבִין הֵיטֵב אֶת הָאַקְלִים הַנּוֹכְחִי, וְכָךְ, כְּשֶׁהוּא מְצוּיָּד בְּלַייְן מוּצְרֵי אִיפּוּר, בְּיוֹטִי וְשֵׂיעָר עַל טָהֳרַת הַשְּׁמִירָה עַל הַסְּבִיבָה, מִתְחַזֵּק הַמּוּתָג עַמּוּד אִינְסְטַגְרָם פּוֹפּוּלָרִי עִם מִילְיוֹנֵי עוֹקְבִים וְשִׁיתּוּפֵי פְּעוּלָּה עִם בְּלוֹגֵרִים וְאוֹשְׁיוֹת רֶשֶׁת כְּפַטְרִישָׁה בְּרַיְיט, וַאֲפִילּוּ פִירְגּוּן עַל הַהַיְילַיְיטֶר מָלֵא אַחֶרֶת מֵאֲשֶׁר קְלוֹאִי קַרְדְּשִׁיָּאן.

כְּ-120 מִמּוּצְרֵי הַחֶבְרָה, הַמְּזוֹהָה עִם אֲרִיזוֹתֶיהָ הַוְּורוּדּוֹת מֶטָּאלִיּוֹת וּבִמְחִירֶיהָ הַנְּגִישִׁים, יַגִּיעוּ בְּקָרוֹב לְ-75 (!) מִסְּנִיפֵי סוּפֶּר פָארְם, אִם עַד כֹּה לֹא עָלָה בִּידֵיכֶם לַחֲטוֹף אוֹתָם מֵאָסוּס.
אַךְ כְּדֵי לְהָבִין עַל מָה כָּל הַמְּהוּמָה, קָפַצְנוּ לְלוֹנְדוֹן לְקַבֵּל מַבָּט מִקָּרוֹב בְּמוּצָרִים, וּמָה נַגִּיד לָכֵן, כִּשְׁמָם כֵּן הֵם - מַהְפְּכָנִיִּים.

נַתְחִיל עִם הַמְּשׁוּתָּף לְכָל הַמּוּצָרִים: הַפִּיגְמֶנְט, הוֹ הַפִּיגְמֶנְט.
לִכְאוֹרָה, לֹא מְדוּבָּר בִּמְאַפְיֵין מוּבָן מֵאֵלָיו בְּמוּצְרֵי אִיפּוּר בְּזַ'אֲנֵר הַפָאסְט פָאשֶׁן.
הַפוֹרְמוּלָה בְּמוּצְרֵי מֵיְיק-אַפּ רֶבוֹלוּשֵׁן - הֵחֵל מֵהַקּוֹנְסִילֵר, הַפְרַיְימֶר אוֹ הַצְּלָלִית - לֹא דּוֹרֶשֶׁת שִׁימּוּשׁ יֶתֶר וְלֹא מַצְרִיכָה לְהוֹסִיף עוֹד וָעוֹד כְּדֵי לְהוֹצִיא מִמֶּנָּה חוֹמֶר, צֶבַע אוֹ גָּוֶון - מְעַט מִמֶּנָּה לְגַמְרֵי עוֹשֶׂה אֶת הָעֲבוֹדָה.
אַךְ קָצְרָה הַיְּרִיעָה לְהַרְחִיב עַל כָּל מוּצְרֵי הַחֶבְרָה, שֶׁנֶּחְשֶׁבֶת לְמוּתָג הַבִּיּוּטִי הַצּוֹמֵחַ בָּעוֹלָם, עִם יִיסּוּדָהּ בְּ-2014.
עַל כֵּן, הֶחְלַטְנוּ לְהַמְלִיץ לָכֵן וְלָכֶם עַל הַמּוּצָרִים שֶׁלְּגַמְרֵי קָנוּ אוֹתָנוּ, וּלְמַעַן הָאֱמֶת, קָשֶׁה לָנוּ לְדַמְיֵין אֶת שִׁגְרַת הָאִיפּוּר וְהַטִּיפּוּחַ שֶׁלָּנוּ בִּלְעֲדֵיהֶם:

לַחֶבְרָה 50 גְּוַונֵי קוֹנְסִילֵר, כֵּן כֵּן מָה שֶׁשְּׁמַעְתֶּן, וְהֵם מְחוּלָּקִים לְשֵׁשׁ קוֹלֶקְצִיּוֹת, כְּשֶׁכָּל אַחַת מְשָׁרֶתֶת צוֹרֶךְ שׁוֹנֶה.
הַקּוֹנְסִילֵר בּוֹ הִתְאַהַבְנוּ הוּא מִסִּדְרַת Conceal & Define, וְהוּא מַזְכִּיר בְּעִיצּוּבוֹ בַּקְבּוּקוֹן גְּלּוֹס - לִמְרִיחָה קַלָּה וּזְרִיזָה.
מֵהַמּוּצָר מַסְפִּיקוֹת שָׁלוֹשׁ נְקוּדּוֹת מִתַּחַת לָעֵינַיִים כְּדֵי לְהַסְתִּיר כָּל עִיגּוּל שָׁחוֹר אוֹ קֶמֶט עָיֵיף.
הַפוֹרְמוּלָה הוֹכִיחָה עַצְמָהּ גַּם עַל פִּצְעוֹנִים וַאֲזוֹרִים אַדְמוּמִיִּים בָּעוֹר, וְזֶה כָּל מָה שֶׁאֶפְשָׁר לְצַפּוֹת מִקּוֹנְסִילֵר טוֹב.
בְּנוֹסָף, טִיפּ חָשׁוּב שֶׁקִּיבַּלְנוּ הַיְישֵׁר מֵהַמְּאַפֵּר הָרָאשִׁי שֶׁל הַמּוּתָג, כַּרְמִי מוּאָה: אַל תִּמְרְחוּ אֶת הַקּוֹנְסִילֵר עַל הָעוֹר - תִּיפְּחוּ אוֹתוֹ בַּעֲדִינוּת, בֵּין עַם בְּמִבְרֶשֶׁת, בְּיוּטִי בְּלֶנְדֵּר, אוֹ עִם אֶצְבַּע נְקִיָּיה (אוֹבְּיֶיסָלִי).

הַחֶבְרָה מַצִּיעָה מִסְפַּר פוֹרְמוּלוֹת שֶׁל פְּרַיְימֶר, בֵּין אִם בְּמִרְקָם נוֹזְלִי אוֹ קְרֶמִי וּלְמִסְפַּר גְּוַונֵי עוֹר.
הַמּוּעֲדָף עָלֵינוּ הוּא מְסַדֶּרֶת Conceal & Fix בַּאֲרִיזָה הַמַּזְכִּירָה קְרֵם פָּנִים.
הוּא מַגִּיעַ עִם כַּפִּית פְּלַסְטִיק וּמַסְפִּיקָה מִמֶּנּוּ כַּמּוּת קְטַנָּה כְּדֵי לְהָכִין אֶת הָעוֹר לִשְׁאָר הַשְּׁלַבִּים בְּרוּטִינַת הָאִיפּוּר שֶׁלָּכֶן.
וּמָה עוֹד יוֹתֵר מַדְהִים בּוֹ? שֶׁהוּא מְסוּגָּל לַעֲמוֹד גַּם בִּפְנֵי עַצְמוֹ לְלֹא תּוֹסֶפֶת שֶׁל מֶיְיקְאַפּ אוֹ קוֹנְסִילֵר, וּלְסַפֵּק לִמְמַהֲרוֹת בַּבְּקָרִים כִּיסּוּי סָבִיר בְּהֶחְלֵט.
טִיפּ: גַּם כָּאן, מוּמְלָץ מְאוֹד לֹא לִמְרוֹחַ אוֹתוֹ אֶלָּא לִטְפּוֹחַ אוֹתוֹ עַל הָעוֹר בְּקַלִּילוּת וְהוּא כְּבָר יִיסָּפֵג.
מָה שֶׁיִּתְקַבֵּל הוּא לֹא פָּחוֹת מִקֶּסֶם: הַמִּרְקָם הַקֵּרָמִי יְמַלֵּא חֲרִיצִים וִישַׁוֶּוה לָכֵן מַרְאֶה אָחִיד וְחֵלֶק יוֹתֵר.


גַּבּוֹת
מִכָּל סוּגֵי הָעֵטִים, הָעֶפְרוֹנוֹת וְהַגָּ'לִים הַמּוּצָּעִים בַּמֵּיְיק-אַפּ רֶבוֹלוּשֵׁן, קָסְמָה לָנוּ בִּמְיוּחָד עֶרְכַּת עִיצּוּב הַגַּבּוֹת הַחֲמוּדָה, הַבָּאָה בְּ-11 גְּוָונִים.
הַעֲרָכָה כּוֹלֶלֶת צִנְצֶנֶת צֶבַע בְּמִרְקַם קְרֵם וּמִכְחוֹל עִם שְׁתֵּי מִבְרָשׁוֹת בַּצְּדָדִים.
הַצֶּבַע עָדִין מְאוֹד, וּמְעַט מִמֶּנּוּ מַסְפִּיק לְהוֹסָפַת רוֹבֶד שֶׁאֵינוֹ מַכְבִּיד, וּבְאוֹפֶן כְּזֶה שֶׁלֹּא מַרְגִּישׁ שֶׁצַּיָּירֵנוּ גַּבָּה חֲדָשָׁה.

צְלָלִיּוֹת
לַחֶבְרָה רֶפֶּרְטוּאָר מַרְשִׁים שֶׁל מִגְוַון פְּלָטוֹת, וְלִדְבָרֶיהָ, הִיא מַנְפִּיקָה אַחַת חֲדָשָׁה בְּכָל שָׁבוּעַ (!).
בַּהֲנָחָה וְאֶתֵּן מְעוּנְיָינוֹת לְהַתְחִיל בַּבֵּיְיסִיק וְלֹא לְהִסְתַּעֵר עַל הַכְּחוּלִּים, הַיְּרוּקִּים וְהַמְּנַצְנְצִים (וּבְדִיּוּק בִּשְׁבִיל כָּךְ קַיֶּימֶת עֲבוּרְכֶן הָ-Bird of Paradise Eyeshadow Palette), אָנוּ מַמְלִיצוֹת עַל Reloaded Palette Basic Mattes הַמַּצִּיעָה גְּוָונֵי נִיּוּד וְרַדְרַדִּים, חוּמִּים וַאֲפַרְפָּרִים אוֹ אֶת Reloaded Palette Affection הַמְּאוּפְיֶינֶת בִּגְוָונִים חֲמִימִים בְּצִבְעִי וּוָרוֹד, חַמְרָה וּבְוַרְדּוֹ בְּמִרְקָם מִשְׁיִי.
עוֹד פְּלָטָה מַגְנִיבָה, שֶׁמָּצָאנוּ שִׁימּוּשִׁית בִּמְיוּחָד, הִיא Soph Revolution Extra Spice שֶׁבָּאָה לְעוֹלָם כְּחֵלֶק מִשִּׁיתּוּף הַפְּעוּלָּה שֶׁל מֵיְיק-אַפּ רֶבוֹלוּשֵׁן (אֶחָד מִנִּי רַבִּים) עִם בְּלוֹגֶרִית הַבִּיּוּטִי סוֹפִי, בַּעֲלַת עֲרוּץ הֲיוּטְיוּבּ הַפּוֹפּוּלָרִי sophdoeslife.
הַפְּלָטָה מְכִילָה 18 גְּוָונִים הַנָּעִים בֵּין הַמָּאט לִמְנַצְנֵץ, עִם צְבָעִים כְּתוּמִּים, יְרַקְרַקִּים, צְהוּבִּים וְחוּמִים, שֶׁיִּסְגְּרוּ לְךָ אֶת הַפִּינָּה לְכָל תַּרְחִישׁ.

לִיפְּסְטִיקִים
גָּוֶון הַנִּיּוּד הַטְּרֶנְדִּי, שֶׁנִּרְאֶה כִּי הָיָה בַּסְּבִיבָה מֵאָז וּמֵעוֹלָם, מְקַבֵּל בִּיטּוּי בִּשְׁלוֹשָׁה לִיפְּסְטִיקִים, שֶׁגַּם הֵם חֵלֶק מִשִּׁיתּוּף הַפְּעוּלָּה עִם הַבְּלוֹגֶרִית סוֹפִי.
הַגָּוֶון שֶׁלָּהֶם נָע עַל הַחוּם-וָרוֹד, וּשְׁמוֹתֵיהֶם מְגָרִים בִּמְיוּחָד: פַאדְג', סִירוֹפּ וְעוּגָה.
הַמִּרְקָם שֶׁלָּהֶם עָדִין, רַךְ וְנִמְרָח בְּקַלּוּת, וְאִם שְׁכַחְתֶּם לִמְרוֹחַ בְּלִיסְטֵקְס לִפְנֵי - אַל דְּאָגָה, הֵם מְסַפְּקִים גַּם לַחוּת.
וְעוֹד טִיפּ מֵאִיתָּנוּ: שְׁלוֹשְׁתָּם מֵעוּלִים גַּם כְּסוֹמֶק וְאַף כִּצְלָלִית, אָז אֶל תִּתְבַּיְּישׁוּ לִהְיוֹת יְצִירָתִיּוֹת.

טִיפּוּחַ
מִלְּבַד מוּצְרֵי אִיפּוּר, הַחֶבְרָה מְיַיצֶּרֶת גַּם תַּכְשִׁירֵי בְּיוּטִי וְטִיפּוּחַ הָעוֹר (כּוּלָּם עַל טָהֳרַת הַטִּבְעוֹנוּת!), הֵחֵל מִסֶּרוּמִים, שְׁמָנִים, קִרְמִים וּמַסֵּכוֹת, מִתּוֹךְ הָאֱמוּנָה כִּי עוֹר פְּנִים מְטוּפָּח וּבָרִיא יְשַׁפֵּר גַּם אֶת הָאוֹפֶן בּוֹ הָאִיפּוּר יוֹשֵׁב.
מוּצְרֵי הַטִּיפּוּחַ שֶׁל הַחֶבְרָה עֲדַיִין לֹא נִמְכָּרִים בַּסּוֹפֵר פָארְם אֲבָל הַבָּאזְז שֶׁלָּהֶם מְחַיֵּיב הֶיכֵּרוּת:

הֵסֵבָּה אֶת תְּשׂוּמֶת לִיבֵּנוּ מַסֵּיכַת הַפָּנִים Pink Clay, הַמְּנַקָּה וּמְסַלֶּקֶת רְעָלִים מֵהָעוֹר.
הִיא מוּמְלֶצֶת לְשִׁימּוּשׁ בֵּין פַּעַם לְפַעֲמַיִים בְּשָׁבוּעַ לְאַחַר הֲסָרַת הָאִיפּוּר, וְהַאֲמִינוּ לָנוּ, הִיא עוֹשָׂה פְּלָאִים!

אָהַבְנוּ גַּם אֶת שֶׁמֶן זַרְעֵי הַוְּרָדִים מְסַדֶּרֶת הָ-Gold Elixir וְאֶת קְרֵם הַפְּנִים בַּעַל מִרְקַם הַגַּ'ל מְסַדֶּרֶת Hydration Boost, שֶׁמִּלְּבַד הֱיוֹתוֹ לְלֹא מְבַשֵּׂם מְלָאכוּתִי, הִרְגִּישׁ קַלִּיל עַל הָעוֹר וְסִיפֵּק לָנוּ לַחוּת לְכָל הַיּוֹם.
וּלְסִיּוּם, אֵיךְ נוּכַל לְהִתְעַלֵּם מֵהָרוֹלֵרִים, הַצְּעָקָה הָאַחֲרוֹנָה עַל כָּל מַדַּף אַמְבַּטְיָה בְּ-2020? לַמּוּתָג אִינְטוּאִיצְיָה מוּצְלַחַת לִטְרֶנְדִּים תּוֹרָנִיִּים וְהוּא מַצִּיעַ רוֹלֵרִים עִם אֶבֶן גֵּ'ייְד, קְוָוארְץ וָרוֹד וְאֶחָד מִטָּאלֵי לְהַפְחָתַת נְפִיחוּת בָּעֵינַיִים.
שִׁגְרַת הַטִּיפּוּחַ שֶׁלָּנוּ מֵעוֹלָם לֹא הָיְיתָה כֵּיפִית יוֹתֵר.

הַכַּתֶּבֶת לָקְחָה חֵלֶק בִּנְסִיעַת עִיתּוֹנָאִים מִטַּעַם "סוּפֶּר פָארְם"