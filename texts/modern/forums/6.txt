יְעִילוּת עֲבוּרֵינוּ אוֹ חִיסָּכוֹן עַל חֶשְׁבּוֹנֵנוּ

כַּיָּדוּעַ הַתְּלוּת שֶׁלָּנוּ בַּסֵּלוֹלָרִי הוּא בְּרָמוֹת קָשׁוֹת וַאֲנִי אֶחָד הַדּוּגְמָאוֹת
וְרַק כְּדוּגְמָא לַדָּבָר, אֲנִי מְדַבֵּר כְּ-1000 דַּקּוֹת בְּחוֹדֶשׁ וְשׁוֹלֵחַ מֵעַל 2,000 הוֹדָעוֹת אֵס אמ אֵס
וְזֶה לֹא כּוֹלֵל אֶת הַשִּׂיחוֹת וְהַהוֹדָעוֹת הַנִּכְנָסוֹת.
מִטֶּבַע הַדְּבָרִים אֲנִי מַחֲזִיק מַכְשִׁיר מִתְקַדֵּם n95 וּמִשְׁתַּמֵּשׁ בּוֹ כָּל הַזְּמַן  לֹא רַק כְּטֵלֵפוֹן
אֶלָּא גַּם כָּאִינְטֶרְנֵט כְּשֶׁאֲנִי בַּחוּץ, קַבָּלַת מֶיְילִים, מַצְלֵמָה, רַדְיוֹ, וְעוֹד כָּל מִנֵּי תַּעֲנוּגוֹת שֶׁעֲבוּרָם אֲנִי מְשַׁלֵּם לֹא מְעַט כֶּסֶף כָּל חוֹדֶשׁ.
בָּרוּר שֶׁכְּלָקוֹחַ וָתִיק בַּחֶבְרָה אֲנִי מְצַפָּה לְשֵׁרוּת טוֹב אוֹ לְפָחוֹת מִינִימָלִי.
הַשָּׁבוּעַ הוֹצֵאתִי אֶת הַמַּכְשִׁיר מִנַּרְתִּיקוֹ וּלְחֶרְדָתִי אֲנִי רוֹאֶה שָׁחוֹר, לֹא בָּעֵינַיִים כִּי אִם עַל הַמָּסָךְ שֶׁחִייֵּךְ אֵלִי בְּצִינִיּוּת דֶּרֶךְ הַסְּדָקִים.
אֵין לִי מוּשָּׂג אֵיךְ זֶה קָרָה אֲבָל הַחֵלֶק הַפְּנִימִי שֶׁל הַמָּסָךְ הִתְמַלֵּא סְדָקִים וְכָךְ לֹא רוֹאִים כְּלוּם.

רַצְתִּי לְמֶרְכַּז שֵׁירוּת עַל מְנַת לְהַכְנִיסוֹ לְתִיקּוּן, כְּשֶׁאֲנִי מַשְׁלִים עִם הָעוּבְדָּה שאחה"צ שֶׁלִּי "נִשְׂרַף".
הִגַּעְתִּי, הִמְתַּנְתִּי לְתוֹרִי, וְאָכֵן נְצִיגַת שֵׁירוּת אֲדִיבָה סִיפְּרָה שֶׁהֵם מִשְׁתַּתְּפִים בְּצַעֲרֵי (בכ"ז מַכְשִׁיר יָקָר וְאֵין לִי בִּיטּוּחַ) וּבָאוּ לִקְרָאתִי בַּתַּשְׁלוּם (הַנָּחָה יָפָה),
תִּיכְנַנְתִּי לָשֶׁבֶת בְּחוֹסֶר מַעַשׂ, לִגְמוֹעַ כּוֹסוֹת קָפֶה מִמְּכוֹנָה וּלְהַמְתִּין לַמַּכְשִׁיר הַמְּתוּקָּן,
אֲבָל כָּאן חִיכְּתָה לִי הַפְתָּעָה! הַטֵּלֵפוֹן יִישָּׁלַח לְתִיקּוּן בְּמַעְבָּדָה מֶרְכָּזִית וְיַחֲזוֹר לִנְקוּדַּת הַשֵּׁירוּת בְּעוֹד 48 שָׁעוֹת,
בֵּנְתַיִים אַתָּה מְקַבֵּל מַכְשִׁיר חִילּוּפִי.
לָמָּה? שָׁאַלְתִּי,
זֶה בִּשְׁבִיל לְיַיעֵל אֶת מַתַּן הַשֵּׁירוּת! נֶאֱמַר לִי.
וַאֲנִי הַתָּם מְנַסֶּה לְהָבִין מֵהֶם אֵיךְ הַמְתָּנָה שֶׁל עוֹד 44 שָׁעוֹת יוֹתֵר מֵהַמְּצוּפֶּה נֶהֱפַךְ לְיִיעוּל?
תָּבִין, נֶאֱמַר לִי, עַד הַיּוֹם כְּשֶׁהָיָה מַגִּיעַ מַכְשִׁיר לַתִּיקּוּן כָּאן בְּמַעְבָּדָה, הוּא הָיָה מְתוּקָּן בְּלַחַץ וְלֹא הָיָה מְקַבֵּל טִיפּוּל הוֹלֵם, כָּעֵת הַתִּיקּוּן הוּא בְּמַעְבָּדָה מֶרְכָּזִית וּבְנַחַת וְלָכֵן הַמַּכְשִׁיר מְקַבֵּל בְּדִיקָה יְסוֹדִית וּמַעֲמִיקָה שֶׁל מְקוֹר הַבְּעָיָה.

וּמָה אֶעֱשֶׂה בֵּנְתַיִים? שָׁאַלְתִּי.
אַל דְּאָגָה! נֶאֱמַר לִי, תְּקַבֵּל מַכְשִׁיר חִילּוּפִי כְּחֵלֶק מִיִּיעוּל מַתַּן הַשֵּׁירוּת.
וְחוּץ מִזֶּה, כָּל הַחֲבָרוֹת עָבְרוּ לַשִּׁיטָה הַזּוֹ אָז זֶה מָה יֵשׁ.

נוּ טוֹב בְּאֵין בְּרֵירָה הִשְׁלַמְתִּי עִם הַגְּזִירָה וְלָקַחְתִּי אֶת הַמַּכְשִׁיר הַחִילּוּפִי,
אֲנִי יוֹצֵא מֵהַמֶּרְכָּז וּבָא לְחַיֵּיג וְאָז אֲנִי נִזְכָּר שֶׁאֲנִי לֹא זוֹכֵר מְסַפְּרִים בע"פ, אֲנִי חוֹזֵר לַמֶּרְכָּז וּמְבַקֵּשׁ לְהַעֲבִיר אֶת סֵפֶר הַזִּכָּרוֹן,
בַּתְּחִילָּה אָמְרוּ שֶׁבְּעָיָה כִּי הַמָּסָךְ שָׁבוּר וְהֵם לֹא מַמָּשׁ רוֹאִים מָה הֵם עוֹשִׂים, אֲבָל מִשֶּׁהֵבִינוּ כַּמָּה חָשׁוּב לִי הָעִנְיָין שָׁלְפוּ לִכְבוֹדִי אֶת הַתּוֹתָח שֶׁל הַמֶּרְכָּז, הַהוּא שֶׁפַּעַם כְּשֶׁהָיוּ מְתַקְּנִים בַּמָּקוֹם, הָיָה טֶכְנַאי מַעְבָּדָה וְיוֹדֵעַ לְתַפְעֵל מַכְשִׁירִים בַּעֲצִימַת עֵינַיִים, וְהוּא הֶעֱבִיר לִי אֶת הַזִּכְרוֹנוֹת.
נוּ נִרְגַּעְתִּי, כָּעֵת אֲנִי יָכוֹל לְהִתְקַשֵּׁר לְאָן שֶׁרַק אֶחְפּוֹץ, אֲבָל לֹא! אִי אֶפְשָׁר, לָמָּה? כִּי בַּטֵּלֵפוֹן הַחִילּוּפִי שֶׁהוּא בְּסִיסִי בְּיוֹתֵר הַקִּיבּוֹלֶת הִיא עַד 350 זִכְרוֹנוֹת (מִתּוֹכָם 250 בָּסִים כַּארְד), וְאֶצְלִי יֵשׁ מֵעַל 500 שֵׁמוֹת שֶׁבְּתוֹכָם יֵשׁ גַּם פָּרוּט שֶׁל סֵלוֹלָרִי, בַּיִת, מִשְׂרָד וְכוּ' כָּךְ שֶׁרַק חֵלֶק קָטָן נִכְנַס וְזֶה מִן הַסְּתָם הַיְּשָׁנִים בְּיוֹתֵר שֶׁיּוֹשְׁבִים עַל הַכַּרְטִיס וְלֹא הָעַדְכָּנִיִּים שֶׁאוֹתָם אֲנִי צָרִיךְ כָּעֵת.
וְכָךְ מַתְחִילָה הָעוֹגְמַת נֶפֶשׁ, בְּמַכְשִׁיר הַבְּסִיסִי אֵין "בְּלּוּטוּת" וַאֲנִי שֶׁרָגִיל לְשׂוֹחֵחַ שָׁעוֹת בָּאוֹזְנִיָּה לֹא מִסְתַּדֵּר עִם הַמַּכְשִׁיר בָּאוֹזֶן.
אֵין זִכְרוֹנוֹת, אֵין לִי אֶת רְשִׁימוֹת הַתְּפוּצָה שֶׁאֲלֵיהֶם אֲנִי אָמוּר לִשְׁלוֹחַ "אֵס אַמ אֵס", אֵין רַדְיוֹ, אֵין אִימֶיילִים וְאֵין עוֹד הֲמוֹן דְּבָרִים שֶׁאֲלֵיהֶם אֲנִי רָגִיל.

נָכוֹן, קִיבַּלְתִּי מַכְשִׁיר חִילּוּפִי וְעַל זֶה אֲנִי אוֹמֵר תּוֹדָה!!!
אֲבָל הַאִם זֶה יִיעוּל בַּשֵּׁירוּת שֶׁיּוֹמַיִים אֲנִי מִסְתּוֹבֵב מְתוּסְכָּל וְלֹא יָכוֹל לִמְצוֹא מִסְפְּרֵי טֵלֵפוֹן חֲשׁוּבִים?
הַאִם זֶה נוֹרְמָלִי לְנַסּוֹת לְשַׁכְנֵעַ אוֹתִי שֶׁלְּחַכּוֹת יוֹמַיִים בִּמְקוֹם 4 שָׁעוֹת זֶה יִיעוּל?

וְאִם הַחְלָטָתָם לַחֲסוֹךְ עַל חֶשְׁבּוֹנֵנוּ אֶת הָעֲלוּת הַגְּבוֹהוֹת שֶׁל הַחְזָקַת מִסְפַּר מַעְבְּדוֹת תִּיקּוּנִים בְּמֶרְכְּזֵי הַשֵּׁירוּת, וְאֶת הָעֲלוּת שֶׁל אַחְזָקַת הָעוֹבְדִים,
וּבִמְקוֹם זֶה לָתֵת מַכְשִׁיר חִילּוּפִי, לָמָּה אַתֶּם נוֹתְנִים רַק אֶת הַמַּכְשִׁירִים הַבְּסִיסִיִּים בְּיוֹתֵר?
לוֹ לְפָחוֹת הֲיִיתֶם נוֹתְנִים מַכְשִׁיר מְעַט יוֹתֵר מִתְקַדֵּם, וַאֲנִי לֹא מְדַבֵּר עַל מַכְשִׁיר בָּרָמָה שֶׁהֵבֵאתִי, אֲנִי מְדַבֵּר עַל מַשֶּׁהוּ בֵּינַיִים, עוֹד הָיִיתִי מַרְגִּישׁ סוּג שֶׁל מַאֲמָץ מִצִּדְּכֶם,
אֲבָל לִתְקוֹעַ אוֹתִי יוֹמַיִים עִם מַכְשִׁיר בְּקוֹשִׁי בְּסִיסִי, כְּשֶׁכָּל "הַחַיִּים" שֶׁלִּי אֶצְלְכֶם בְּתִיקּוּן, זֶה עָוֶול!!!

אַחֲרֵי יוֹם שֶׁל עֲצַבִּים הֶחְלַטְתִּי לְהִתְקַשֵּׁר לְמוֹקֵד שֵׁירוּת וּלְבַקֵּשׁ שֶׁאוּלַי יְזָרְזוּ אֶת הַתִּיקּוּן, כַּמּוּבָן שֶׁעַל הַדֶּרֶךְ נָתַתִּי לִנְצִיגַת הַשָּׂרוֹת לְהָבִין מָה בְּדִיּוּק אֲנִי חוֹוֶה וּמַרְגִּישׁ,
וְכַמּוּבָן הִיא נִיסְּתָה לְשַׁכְנֵעַ אוֹתִי שֶׁזֶּה שֶׁכָּעֵת אֲנִי אָמוּר לְבַצֵּעַ כְּ-20 שִׂיחוֹת חֲשׁוּבוֹת וְלֹא יָכוֹל, זֶה יִיעוּל וְזֶה רַק בִּשְׁבִילִי, וְזֶה שֶׁאֲנִי אָמוּר לִשְׁלוֹחַ הוֹדָעָה לִכְ-60 אֲנָשִׁים וְלֹא יָכוֹל זֶה לֹא נוֹרָא.
נוּ לָךְ תָּבִין, בכ"א הִיא מַסְבִּירָה לִי שֶׁזֶּה לֹא נוֹרָא כִּי בס"ה אֲנִי מְקַבֵּל מַכְשִׁיר חִילּוּפִי תַּקִּין (תּוֹדָה) שֶׁמּוֹצִיא שִׂיחוֹת.
וְשׁוּב מַזְכִּירָה לִי שֶׁגַּם הַמִּתְחָרִים עָבְרוּ לַשִּׁיטָה הַיְּעִילָה הַזּוֹ.
וַאֲנִי נִזְכָּר שֶׁכְּשֶׁבִּיקַּשְׁתִּי בֶּעָבָר לְקַבֵּל מִבְצָעִים שֶׁקַּיָּימִים אֵצֶל הַמִּתְחָרִים נֶאֱמַר לִי שֶׁהֵם זֶה הֵם וַאֲנַחְנוּ זֶה אֲנַחְנוּ וְלֹא מַעְתִּיקִים מֵאֶחָד לַשֵּׁנִי, אֲבָל כַּנִּרְאֶה שֶׁבְּיִיעוּל זֶה מַשֶּׁהוּ אַחֵר.
אָז אֲנִי מְנַסָּה לִשְׁאוֹל הֲרֵי כָּל חוֹדֶשׁ אֲנִי מְשַׁלֵּם הַרְבֵּה כֶּסֶף עַל הַתּוֹסָפוֹת שֶׁל הַמַּכְשִׁיר וְאַתֶּם בַּחֶבְרָה לֹא מַפְסִיקִים לְפַרְסֵם שֶׁיֵּשׁ הַכֹּל בְּמַכְשִׁיר וְאַתֶּם יוֹדְעִים כַּמָּה זֶה חָשׁוּב
אָז מָה אַתְּ פִּתְאוֹם זֶה נִהְיָה לֹא נוֹרָא? וּבִכְלָל אֲנִי מְשַׁלֵּם עַל חֲבִילָה בֵּין אִם נִיצַּלְתִּי וּבֵין אִם לֹא, מָה קוֹרֶה בַּיּוֹמַיִים הָאֵלּוּ? תַּכְלֶס לֹא קִיבַּלְתִּי תְּשׁוּבָה מְסַפֶּקֶת.
בְּקִיצּוּר מְדוּבָּר בְּיִיעוּל אֲבָל רַק אֲנִי כַּנִּרְאֶה לֹא רוֹאֶה אֶת הַיְּיעִילוּת.

אֲנִי מַגְזִים בַּתְּגוּבָה? אוּלַי, אֲבָל אֲנִי עֲדַיִין חוֹשֵׁב שֶׁלֹּא מְדוּבָּר בְּיִיעוּל לְטוֹבַת הַצַּרְכָן, אֶלָּא יִיעוּל לְטוֹבַת הַחֶבְרָה לַמְרוֹת מְחָאַת הַצַּרְחָן.
אָז בְּבַקָּשָׁה תּוֹאִילוּ בְּטוּבְכֶם לְהַבִּיעַ אֶת דַּעְתְּכֶם לָעִנְיָין בַּסֶּקֶר שֶׁאֲנִי מְצָרֵף, וְנִרְאֶה מָה דַּעַת הַגּוֹלְשִׁים.
אִם אָכֵן דַּעַת רוֹב הַגּוֹלְשִׁים שֶׁלֹּא מְדוּבָּר בְּיִיעוּל אֶלָּא בְּמִטְרָד, אָנְסָה לְהִתְלוֹנֵן "בַּדְּרָגִים הַגְּבוֹהִים" לְמַעַן שִׁינּוּי הַשֵּׁירוּת.