הָעָם הָאִירָאנִי אֵינֶנּוּ אוֹיְבֵינוּ.
הַמַּנְהִיגוּת הַפָנָאטִית שֶׁלּוֹ מְהַוּוֹה בְּעָיָה עֲבוּרוֹ וּדְאָגָה לִכְלַל הָעוֹלָם.
הַמַּנְהִיג שֶׁל אִירָאן מְהַוּוֹה סַכָּנָה לְעַמּוֹ, לְאֵזוֹר וּלְעוֹלָם כּוּלּוֹ.
הוּא מְבַיֵּישׁ אֶת הָעָם הָאִירָאנִי הָעַתִּיק.
הוּא מְבַיֵּישׁ אֶת עֶרְכֵי הָאִיסְלָאם.
הוּא מְבַיֵּישׁ אֶת הַבַּיִת הַזֶּה, אֶת הָאוּמּוֹת הַמְּאוּחָדוֹת, אֶת עֶקְרוֹנוֹתָיו שֶׁל הַבַּיִת וְאֶת עֲרָכָיו.
הוֹפָעָתוֹ כָּאן הִיא כְּבָר בּוּשָׁה בִּפְנֵי עַצְמָהּ.

אֶתְמוֹל, מֵעַל בְּמָה זוֹ, חִידֵּשׁ מַנְהִיג אִירָאן אֶת הָעֲלִילָה הָאַנְטִישֵׁמִית הַחֲשׁוּכָה בְּיוֹתֵר, אֶת הַפְּרוֹטוֹקוֹלִים שֶׁל זִקְנֵי צִיּוֹן, בְּנִיסָּיוֹן לְהַחֲיוֹת אֶת אַחַת מֵעֲלִילוֹת הַדָּם הַמְּכוֹעָרוֹת בְּיוֹתֵר בַּהִיסְטוֹרְיָה.
דְּחִיָּיתָם הַנִּתְעֶבֶת שֶׁל הָאִירָאנִים אֶת הַשּׁוֹאָה מְהַוּוֹה לַעַג לִמְצִיאוּת שֶׁאֵין עָלֶיהָ עוֹרְרִין וּפְגִיעָה צִינִית בְּנִיצּוֹלֵי הַזְּווֹעָה.
אִירָאן מַמְשִׁיכָה לְפַתֵּחַ אוּרַנְיוּם מוּעֲשָׁר וְטִילִים אַרוּכֵּי טְווֹח.
הָאִירָאנִים מְפַתְּחִים דָּת שֶׁל אֵימָה בְּנִיגּוּד לִקְרִיאַת בּוֹרֵא הָעוֹלָם לְכִיבּוּד הַחַיִּים.
אִירָאן נִמְצֵאת בְּמֶרְכַּז הָאַלִּימוּת וְהַפָאנָאטִיּוּת.
הִיא מְהַוּוֹה סַכָּנָה לִכְלַל הָעוֹלָם.
תְּבִיעָתָהּ לַהֶגְמוֹנְיָה דָּתִית וְלִשְׁלִיטָה אֲזוֹרִית מְחַלֶּקֶת אֶת הַמִּזְרָח הַתִּיכוֹן וּמַרְחִיקָה אֶת הַסִּיכּוּי לְשָׁלוֹם.
הַתְּמִיכָה הָאִירָאנִית בְּחִיזְבַּאלְלַה פִּיצְּלָה אֶת לְבָנוֹן.
תְּמִיכָתָהּ בְּחַמַאס מְפַצֶּלֶת אֶת הַפָלַסְטִינִים וְדוֹחָה אֶת הֲקָמָתָהּ שֶׁל מְדִינָה פָלַסְטִינִית.

הָעָם הַיְּהוּדִי יָדַע לְאוֹרֶךְ הַהִיסְטוֹרְיָה לַעֲמוֹד מוּצָק מוּל פְּנֵי הָרָשָׁע.
אִירָאן מְשַׁלֶּבֶת טִילִים אַרוּכֵּי טְווֹח וּמוֹחוֹת קִצְרֵי טְוַוח.
הִיא הָרָה בִּטְרָגֶדְיוֹת.
הַמְּלִיאָה וּמוֹעֶצֶת הַבִּיטָּחוֹן נוֹשְׂאוֹת בְּאַחְרָיוּת לִמְנוֹעַ סֵבֶל טֶרֶם הִתְרַחֲשׁוּתוֹ.
יִשְׂרָאֵל הֶרְאֲתָה שֶׁדֶּמוֹקְרָטִיּוֹת מְסוּגָּלוֹת לְהָגֵן עַל עַצְמָן - אֵין בְּכַוַּונְתֵּנוּ לְהִשְׁתַּנּוֹת.

לֵךְ בְּדַרְכָּם שֶׁל חוּסֵיין וְסָאדָאת.
רָאשֵׁי מֶמְשָׁלָה יִשְׂרְאֵלִיִּים רָמְזוּ לְסוּרְיָה כִּי לְמַעַן הַשָּׁלוֹם, אָנוּ מוּכָנִים לִבְחוֹן פְּשָׁרָה כּוֹלֶלֶת.
עַל מְנַת לִבְנוֹת אֵמוּן וְלַחֲסוֹךְ זְמַן, הִצַּעְנוּ לְקַיֵּים פְּגִישׁוֹת פָּנִים אֶל פָּנִים עִם אַסָּד.
אָנוּ קוֹרְאִים לוֹ: 'לֵךְ אַחֲרֵי הַדּוּגְמָא שֶׁל הַנָּשִׂיא סָאדָאת וְהַמֶּלֶךְ חוּסֵיְין'.
אָנוּ עֲדַיִין מַמְתִּינִים לִתְגוּבָה.
אֲנִי יוֹדֵעַ שֶׁקַּיֶּימֶת דְּאָגָה הוֹלֶכֶת וְגוֹבֶרֶת שֶׁהַשָּׁלוֹם עֲדַיִין רָחוֹק, אַךְ נִיסְיוֹנִי רַב הַשָּׁנִים מַעֲנִיק לִי פֶּרְסְפֶּקְטִיבָה אַחֶרֶת.
נָכוֹן שֶׁרָאִיתִי קִיפָּאוֹן וּנְסִיגָה בַּמַּסָּע שֶׁלָּנוּ.
אַךְ הַיּוֹם, אֲנִי יָכוֹל לְזַהוֹת דֶּרֶךְ הַמּוֹבִילָה לַכִּיוּוּן הַנָּכוֹן.
הַיִּשְׂרְאֵלִים וְהָעַרְבִים צוֹעֲדִים לְכִיוּוּן הַשָּׁלוֹם.
לְאַחַר וִויכּוּחַ פְּנִימִי אָרוֹךְ שָׁנִים, יִשְׂרָאֵל הִסְכִּימָה לְפִתְרוֹן דּוּ-מְדִינִי.
יִשְׂרָאֵל וְהַפָלַסְטִינִים שֶׁהִסְכִּימוּ עַל בְּנִיַּית מְדִינָה פָלַסְטִינִית לְצַד מְדִינַת יִשְׂרָאֵל.
נִיסִּינוּ לְסַכֵּם אֶת הַשִּׂיחוֹת עוֹד הַשָּׁנָה.
זֶה יִיקַּח יוֹתֵר זְמַן, אֲבָל אֲנִי מַאֲמִין שֶׁנִּיתָּן לְהַשִּׂיג זֹאת בְּמַהֲלַךְ הַשָּׁנָה הַבָּאָה.

הַמַּשָּׂא וּמַתָּן צִמְצֵם פְּעָרִים, בִּמְיוּחָד בַּתְּחוּם הַטֵּרִיטוֹרְיָאלִי.
אֲבָל הַשָּׁלוֹם אֵינֶנּוּ רַק עִנְיָין שֶׁל פְּשָׁרָה טֶרִיטוֹרְיָאלִית.
פּוֹלִיטִיקָאִים בְּנֵי בְּלִייַּעַל דּוֹחִים אֶת הַשָּׁלוֹם גַּם לְאַחַר מְצִיאַת פִּתְרוֹנוֹת לַמַּחֲלוֹקוֹת הַטֶּרִיטוֹרְיָאלִיּוֹת.
בִּלְבָנוֹן, יִישַּׂמְנוּ אֶת הַחְלָטָה 425, אַךְ חִיזְבַּאלְלַה שִׁיתֵּק אֶת הַמְּדִינָה וְחָסַם אֶת הַדֶּרֶךְ לְשָׁלוֹם.
יִשְׂרָאֵל מִצִּדָּהּ מַצִּיעָה שָׁלוֹם מִיָּידִי עִם לְבָנוֹן.

נָסוֹגְנוּ לַחֲלוּטִין מֵעַזָּה וּפֵירַקְנוּ אֶת הִתְנַחֲלוּיוֹתֵינוּ, אַךְ חַמַאס הֵגִיב בְּהִשְׁתַּלְּטוּת עֲקוּבָּה מִדָּם וְהָפַךְ אֶת רְצוּעַת עַזָּה לְבָסִיס עֲבוּר יְרִי טִילִים.
אַנְשֵׁי לוֹחְמָה אֵלּוּ אֵינָם מַצִּיעִים שׁוּם חֲלוּפָה חִיּוּבִית - אֶלָּא יִיסּוּרֵי אִיּוֹב.
אֲנִי מִתְכַּבֵּד לְהַזְמִין אֶת כָּל הַמַּנְהִיגִים לָבוֹא וְלָדוּן בְּשָׁלוֹם בִּירוּשָׁלַיִם, הַקְּדוֹשָׁה לְכוּלָּנוּ.
יִשְׂרָאֵל תִּשְׂמַח לְהֵיעָנוֹת לְהַזְמָנָה שֶׁל רָאשֵׁי מְדִינוֹת עַרְבִיִּים בִּמְקוֹם מִפְגָּשׁ שֶׁיִּיקָּבַע וּבוֹ יוּכַל לְהִתְקַיֵּים דּוּ-שִׂיחַ מַשְׁמָעוּתִי.

יֵשׁ לְהַצִּיב אֶת שַׁלִּיט בְּרֹאשׁ סֵדֶר הַיּוֹם הַבֵּינְלְאוּמִּי.
מְלִיאָה מְכוּבֶּדֶת זוֹ חַיֶּיבֶת לְהַכְנִיס אֶת שִׁחְרוּרוֹ לְרֹאשׁ סֵדֶר יוֹמָהּ.
הַחְזָקַת חָטוּף בְּעַזָּה מַעֲמִיקָה אֶת בְּדִידוּתוֹ וּמִדַּרְדֶּרֶת אֶת מַצָּבוֹ.
הַטֵּרוֹרִיזְם יַהֲפוֹךְ אֶת הָעוֹלָם לְבִלְתִּי נִשְׁלָט.
אִם מְאַפְשְׁרִים לִקְבוּצוֹת קְטַנּוֹת שֶׁל רוֹצְחִים אַלִּימִים לְאַיֵּים אֶת אוּכְלוּסִיּוֹת חַפּוֹת מִפֶּשַׁע, הָעוֹלָם יִהְיֶה לְלֹא סֵדֶר וּלְלֹא בִּיטָּחוֹן.
שְׂדֵה קְרָב חֲסַר תִּקְווֹה.
הָעוֹלָם הַחוֹפְשִׁי חַיָּיב לְהִתְאַחֵד כְּדֵי לְהִילָּחֵם בְּתוֹפָעָה זוֹ.

תָּכְנִית הַחֲלוּקָּה.
מָה שֶׁאֵירַע בְּמַהֲלַךְ הַשָּׁנִים שׁוֹנָה בְּתַכְלִית מֵהַכַּוּוֹנָה הַמְּקוֹרִית שֶׁל הַהַחְלָטָה.
לַמְרוֹת שֶׁחָלוּ שִׁינּוּיִים רַבִּים, הָאִירוֹנְיָה שֶׁל הַהִיסְטוֹרְיָה מְזַמֶּנֶת כַּיּוֹם נְסִיבּוֹת דּוֹמוֹת.
כַּיּוֹם, שׁוּב, אֲנַחְנוּ בְּמֶרְכַּז הָאֲגַם.
אֵין טַעַם לַחֲזוֹר אָחוֹרָה.
הַהֲלִיכָה קְדִימָה תִּרְאֶה לָנוּ כַּמָּה אָנוּ קְרוֹבִים לְחוֹפֵי הַשָּׁלוֹם.
הָעַרְבִים הֶחֱלִיפוּ אֶת "שְׁלוֹשֶׁת הַלָּאוִֹוים" (לֹא לְשָׁלוֹם, לֹא לְמַשָּׂא וּמַתָּן וְלֹא לְהַכָּרָה בְּיִשְׂרָאֵל - ד.צ) בְּיוֹזְמַת שָׁלוֹם שֶׁהוּנְּחָה עַל יְדֵי מֶלֶךְ סָעוּדְיָה.
אֲנִי קוֹרֶה לַמֶּלֶךְ לְהַעֲמִיק אֶת יוֹזַמְתּוֹ, הִיא עֲשׂוּיָה לַהֲפוֹךְ לְהַזְמָנָה לְשָׁלוֹם כּוֹלֵל.
אֲנִי מִתְכַּבֵּד לְהַזְמִין אֶת כָּל הַמַּנְהִיגִים לָבוֹא וְלָדוּן בְּשָׁלוֹם בִּירוּשָׁלַיִם, הַקְּדוֹשָׁה לְכוּלָּנוּ.

הַמַּשְׁבֵּר הַכַּלְכָּלִי אוּלַי מַשְׁבֵּר זֶה מִתְרַחֵשׁ בִּגְלַל שֶׁאֲנַחְנוּ עֲשִׁירִים וְקַלִּים בִּכְסָפִים, אַךְ עֲנִיִּים וּכְבֵדִים בְּרַעֲיוֹנוֹת.
אֲנַחְנוּ חַיִּים בָּאֵזוֹר בּוֹ הַמַּדָּע וְלֹא הָאֲדָמָה, מְהַוֶּוה אֶת הַבָּסִיס לְכַלְכָּלָה.

הַמַּדָּע אֵינוֹ מִסְתַּיֵּים בִּגְבוּלוֹת, הַמֶּרְחָק הוּא שֶׁמַּפְרִיעַ לְקִידּוּמוֹ.
לֹא נִיתָּן לִרְכּוֹשׁ חוֹכְמָה בְּאֶמְצָעוּת כְּלִי נֶשֶׁק.
הֶעָתִיד אֵינוֹ בִּידֵי הַנֵּפְט אוֹ הַזָּהָב.
נְכָסִים אִינְטֵלֶקְטוּאָלִיִּים, הַמְצָאוֹת חֲדָשׁוֹת וְחִינּוּךְ מִתְקַדֵּם הֵם הַמַּפְתְּחוֹת לַעֲתִידֵנוּ.
בָּאֵזוֹר שֶׁלָּנוּ, שִׁטְחִי הַגְּבוּל יְכוֹלִים לַהֲפוֹךְ לַשְּׁטָחִים כַּלְכָּלִיִּים שֶׁיְּאַפְשְׁרוּ תְּנוּעָה חוֹפְשִׁית שֶׁל אֲנָשִׁים, סְחוֹרוֹת וְרַעֲיוֹנוֹת.
הֵם יְכוֹלִים לְעוֹדֵד תַּיָּירוּת וְלִבְנוֹת חֲמָמוֹת הַיי-טֵק.
הַמֵּאָה הָ- 21 מְבַקֶּשֶׁת חֲלוּצִים.
זוֹהִי הִזְדַּמְּנוּת לְהַעֲנִיק לִילָדֵינוּ שָׁלוֹם וְיֶדַע, חוֹזֶק וַחֲבֵרוּת.
זוֹהִי זְכוּתָם, זוֹהִי חוֹבָתֵנוּ הַמּוּסָרִית.