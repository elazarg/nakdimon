לֵאָה, יְלָדָיו שֶׁל רַבִּין, נְכָדִים וּבְנֵי מִשְׁפָּחָה אֲחֵרִים, הַנָּשִׂיא וַיְצְמָן, מְמַלֵּא מְקוֹם רֹאשׁ הַמֶּמְשָׁלָה פֶּרֶס, חַבְרֵי מֶמְשֶׁלֶת יִשְׂרָאֵל וְהַכְּנֶסֶת, מַנְהִיגִים דְּגוּלִים מִן הַמִּזְרָח הַתִּיכוֹן וּבְרַחֲבֵי הָעוֹלָם, בִּמְיוּחָד הוֹד מַלְכוּתוֹ הַמֶּלֶךְ חוּסֵיין, הַבִּיקּוֹרוֹת הַנִּיכָּרוֹת וְהַמַּדְהִימוֹת, הַנָּשִׂיא מוּבָּארָק שֶׁמִּשְׁתַּתֵּף בַּמַּסָּע הַהִיסְטוֹרִי הַזֶּה כָּאן, לְכָל עַם יִשְׂרָאֵל, הָעָם הָאָמֵרִיקָנִי מִתְאַבֵּל אִיתְּכֶם עַל הֶפְסֵד הַמַּנְהִיג שֶׁלָּכֶם וְגַם אֲנִי מִתְאַבֵּל אִיתְּכֶם, בַּעֲבוּר זֶה שֶׁהָיָה שׁוּתָּף שֶׁלִּי וְחָבֵר שֶׁלִּי.
בְּכָל רֶגַע שֶׁחָלַקְנוּ הָיְתָה שְׂמֵחָה כִּי הוּא הָיָה אָדָם טוֹב וְכָל רֶגַע הָיָה מְעוֹרֵר הַשְׁרָאָה כִּי הוּא הָיָה אָדָם גָּדוֹל.

לֵאָה, אֲנִי יוֹדֵעַ כִּי פְּעָמִים רַבּוֹת מִדַּי בְּחַיֶּיהָ שֶׁל מְדִינָה זוֹ, נִקְרֵאת לְנַחֵם אִימָּהוֹת וְאָבוֹת, בְּעָלִים וְנָשִׁים, בָּנִים וּבָנוֹת אֲשֶׁר אִיבְּדוּ אֶת יַקִּירֵיהֶן בְּאַלִּימוּת וּבִנְקָמָה.
נָתַתָּ לָהֶם כּוֹחַ.
עַכְשָׁיו, אֲנַחְנוּ כָּאן מִילְיוֹנֵי אֲנָשִׁים בְּכָל רַחֲבֵי הָעוֹלָם, בַּעֲנָווֹה וּבְכָבוֹד, מַצִּיעִים לְךָ אֶת כּוֹחֵנוּ.
יִתֵּן וֶאֱלוֹהִים יְנַחֵם אוֹתָךְ יַחַד עִם אֲבֵלֵי צִיּוֹן וִירוּשָׁלַיִם.

יִצְחָק רַבִּין חַי אֶת הַהִיסְטוֹרְיָה שֶׁל יִשְׂרָאֵל.
בְּמַהֲלַךְ כָּל צָרָה וְכָל נִיצָּחוֹן, הַמַּאֲבָק לְעַצְמָאוּת, מִלְחֲמוֹת הַהִישָּׂרְדוּת וּרְדִיפַת הַשָּׁלוֹם וּבְכָל אֵלּוּ הוּא שֵׁירֵת בַּחֲזִית, הַבֵּן הַזֶּה שֶׁל דָּוִד (בֶּן גּוּרְיוֹן) וְשֶׁל (יוֹאֵל מֹשֶׁה) סָלוֹמוֹן לָקַח אֶת הַנֶּשֶׁק כְּדֵי לְהָגֵן עַל הַחוֹפֶשׁ שֶׁל יִשְׂרָאֵל וִויתֵּר עַל חַיָּיו כְּדֵי לְהַבְטִיחַ אֶת הֶעָתִיד שֶׁל יִשְׂרָאֵל.
הוּא הָיָה אָדָם לְלֹא יוּמְרָנוּת לַחֲלוּטִין, כְּפִי שֶׁחֲבֵרָיו יָדְעוּ.
קָרָאתִי כִּי בִּשְׁנַת 1949 לְאַחַר מִלְחֶמֶת הָעַצְמָאוּת, שָׁלַח אוֹתוֹ דָּוִד בֶּן גּוּרְיוֹן כְּדֵי לְיַיצֵּג אֶת יִשְׂרָאֵל בְּשִׂיחוֹת שְׁבִיתַת הַנֶּשֶׁק בְּרוֹדוֹס, וְהוּא מֵעוֹלָם לֹא לָבַשׁ עֲנִיבָה עַל צַוּוֹארוֹ, וְלֹא יָדַע אֵיךְ לִקְשׁוֹר אֶת הַקֶּשֶׁר.
אָז, הַבְּעָיָה נִפְתְּרָה עַל יְדֵי חָבֵר אֲשֶׁר קָשַׁר לוֹ אֶת הָעֲנִיבָה לִפְנֵי שֶׁהוּא עָזַב וְהֶרְאָה לוֹ אֵיךְ לְשַׁמֵּר אֶת הַקֶּשֶׁר, פָּשׁוּט עַל יְדֵי שִׁחְרוּר עֲנִיבָה וּמְשִׁיכָתָהּ אֶל מֵעַל רֹאשׁוֹ.
וּבְכֵן, הַפַּעַם הָאַחֲרוֹנָה שֶׁהָיִינוּ יַחַד, לֹא לִפְנֵי כִּשְׁבוּעַיִים, הוּא הוֹפִיעַ לְאֵירוּעַ עֲנִיבָה שְׁחוֹרָה, בִּזְמַן, אֲבָל בְּלִי עֲנִיבָה שְׁחוֹרָה.
וְכָךְ הוּא לַוָּהּ עֲנִיבָה וַאֲנִי זָכִיתִי לְיַישֵּׁר אוֹתָהּ בִּשְׁבִילוֹ.
זֶהוּ רֶגַע אוֹתוֹ אוֹקִיר כָּל עוֹד אֲנִי חַי.

עֲבוּרוֹ, טְקָסִים וּמִלִּים הָיוּ חֲשׁוּבִים פָּחוֹת מֵאֲשֶׁר פְּעוּלּוֹת וּמַעֲשִׂים.
לִפְנֵי שִׁישָּׁה שָׁבוּעוֹת, כְּמוֹ שֶׁהַמֶּלֶךְ וְהַנָּשִׂיא מוּבָּארָק זוֹכְרִים, הָיִינוּ בַּבַּיִת הַלָּבָן לַחֲתִימַת הַהֶסְכֵּם בֵּין יִשְׂרָאֵל וְהַפָלַסְטִינִים וְהַרְבֵּה אֲנָשִׁים דִּיבְּרוּ.
אֲנִי דִּיבַּרְתִּי, הַמֶּלֶךְ דִּיבֵּר, יוֹשֵׁב הָרֹאשׁ עָרָפָאת דִּיבֵּר, הַנָּשִׂיא מוּבָּארָק דִּיבֵּר, כָּל שָׂרֵי הַחוּץ דִּיבְּרוּ, לְבַסּוֹף רֹאשׁ הַמֶּמְשָׁלָה רַבִּין קָם לְדַבֵּר וְהוּא אָמַר, "קוֹדֶם כֹּל, הַחֲדָשׁוֹת הַטּוֹבוֹת -.
אֲנִי הַנּוֹאֵם הָאַחֲרוֹן" אֲבָל הוּא גַּם הֵבִין אֶת כּוֹחָן שֶׁל מִילִּים וּסְמָלִים.
"הִסְתַּכְּלוּ עַל הַבָּמָה", אָמַר בְּווֹשִׁינְגְּטוֹן.
"מֶלֶךְ יַרְדֵּן, נְשִׂיא מִצְרַיִם, הַיּוֹ"ר עָרָפָאת, וְגַם אֲנַחְנוּ, רֹאשׁ הַמֶּמְשָׁלָה וְשַׂר הַחוּץ שֶׁל יִשְׂרָאֵל, עַל בָּמָה אַחַת.
בְּבַקָּשָׁה, הִסְתַּכְּלוּ הֵיטֵב.
רַק לִפְנֵי שָׁלוֹשׁ שָׁנִים, הַמַּרְאֶה שֶׁאַתֶּם רוֹאִים לִפְנֵיכֶם הָיָה בִּלְתִּי אֶפְשָׁרִי וְלֹא יְאוּמַּן.
רַק מְשׁוֹרְרִים חָלְמוּ עָלָיו וּלְצַעֲרֵנוּ הָרַב, חַיָּילִים וְאֶזְרָחִים נֶהֶרְגוּ כְּדֵי לַהֲפוֹךְ אֶת הָרֶגַע הַזֶּה אֶפְשָׁרִי".
אֵלֶּה הָיוּ הַמִּילִּים שֶׁלּוֹ.
כַּיּוֹם, אֶזְרָחִים בְּרַחֲבֵי הָעוֹלָם, אֲנִי מְבַקֵּשׁ מִכֶּם לְהַבִּיט הֵיטֵב בַּתְּמוּנָה הַזֹּאת.
הִבִּיטוּ בְּמַנְהִיגִים מִכָּל הַמִּזְרָח הַתִּיכוֹן וּבְרַחֲבֵי הָעוֹלָם שֶׁנָּסְעוּ הִנֵּה הַיּוֹם לְמַעַן יִצְחָק רַבִּין, וּבְעַד הַשָּׁלוֹם.
לַמְרוֹת שֶׁלֹּא מִזְּמַן עוֹד שָׁמַעְנוּ אֶת קוֹלוֹ הֶעָמוֹק וְהָרוֹעֵם, הוּא הוּא זֶה שֶׁהֵבִיא אוֹתָנוּ יַחַד שׁוּב לְכָאן, בַּמִּילִּים וּבַמַּעֲשִׂים, לְמַעַן הַשָּׁלוֹם.

עַכְשָׁיו, נוֹפֵל עַל כָּל מִי שֶׁאוֹהֵב שָׁלוֹם וְעַל כָּל מִי שֶׁאָהַב אוֹתוֹ, לְהַמְשִׁיךְ בְּמַאֲבָק אֲשֶׁר נוֹתֵן אֶת הַחַיִּים וַאֲשֶׁר הוּא נָתַן אֶת חַיָּיו עֲבוּרוֹ.
הוּא פִּינָּה אֶת הַנָּתִיב וְרוּחוֹ מַמְשִׁיכָה לְהָאִיר אֶת הַדֶּרֶךְ.
רוּחוֹ מַמְשִׁיכָה לִחְיוֹת עַל יְדֵי הַשָּׁלוֹם הַגּוֹבֵר בֵּין יִשְׂרָאֵל לִשְׁכֵנוֹתֶיהָ.
הִיא חָיָה דֶּרֶךְ עֵינֵיהֶם שֶׁל הַיְּלָדִים, הַיְּהוּדִים וְהָעַרְבִים, אֲשֶׁר מַשְׁאִירִים מֵאֲחוֹרֵיהֶם עָבָר שֶׁל פַּחַד לְמַעַן עָתִיד שֶׁל תִּקְוָוֹה.
הִיא מַמְשִׁיכָה לִחְיוֹת עַל יְדֵי הַהַבְטָחָה לְבִיטָּחוֹן אֲמִיתִּי.
לָכֵן, הַרְשׁוּ לִי לוֹמַר לָעָם הַיִּשְׂרְאֵלִי, אֲפִילּוּ בְּשָׁעָה חֲשׁוּכָה זוֹ, רוּחוֹ מַמְשִׁיכָה לִפְעוֹם וְלָכֶם אָסוּר לְאַבֵּד אֶת רוּחֲכֶם.
תִּרְאוּ מָה שֶׁהִשַּׂגְתֶּם, בְּהַפְרָחַת הַמִּדְבָּר הַצָּחִיחַ פַּעַם, בִּבְנִיַּית דֶּמוֹקְרַטְיָה פּוֹרַחַת בְּאֵזוֹר עוֹיֵן, לְנַצֵּחַ קְרָבוֹת וּמִלְחָמוֹת, וְעַכְשָׁיו הַזְּכִיָּיה בְּשָׁלוֹם, הַמְּהַוּוֹה אֶת הַנִּיצָּחוֹן הַמְּיוּחָל.

רֹאשׁ הַמֶּמְשָׁלָה שֶׁלָּכֶם הָיָה שׁוֹחֵר שָׁלוֹם, אֲבָל הוּא הָיָה קוֹרְבָּן שֶׁל שִׂנְאָה.
אֵין סָפֵק, אֲנַחְנוּ חַיָּיבִים לִלְמוֹד מִמּוֹת הַקְּדוֹשִׁים שֶׁלּוֹ שֶׁאִם אֲנָשִׁים אֵינָם יְכוֹלִים לְהִשְׁתַּחְרֵר מֵהַשִּׂנְאָה לְאוֹיְבֵיהֶם, הֵם מִסְתַּכְּנִים בִּזְרִיעַת זַרְעֵי הַשִּׂנְאָה בְּתוֹכָם.
אֲנִי מְבַקֵּשׁ מִכֶּם, בְּנֵי יִשְׂרָאֵל, בְּשֵׁם הָעָם שֶׁלִּי, שֶׁיּוֹדֵעַ מַסֶּכֶת אֲרוּכָּה מִשֶּׁלּוֹ שֶׁל אוֹבְדָן, מֵאַבְרָהָם לִינְקוֹלְן לְנָשִׂיא קֵנֵדִי וּמַרְטִין לוּתֵּר קִינְג, לֹא לָתֵת לְזֶה לִשְׁבּוֹר אֶתְכֶם.
בַּכְּנֶסֶת, בַּבָּתִּים שֶׁלָּכֶם, בִּמְקוֹמוֹת הַפּוּלְחָן שֶׁלָּכֶם, צָרִיךְ לְהַמְשִׁיךְ בְּמַסְלוּל הַיָּשָׁר.
כְּפִי שֶׁאָמַר מֹשֶׁה אֶל בְּנֵי יִשְׂרָאֵל כַּאֲשֶׁר הוּא יָדַע שֶׁהוּא לֹא יִיכָּנֵס אֶל הָאָרֶץ הַמּוּבְטַחַת, "חִזְקוּ וְאִמְצוּ, אַל-תִּירְאוּ וְאַל-תַּעַרְצוּ מִפְּנֵיהֶם.
כִּי ה' אֱלוֹקֶיךָ, הוּא הַהֹלֵךְ עִמָּךְ לֹא יַרְפְּךָ, וְלֹא יַעַזְבֶךָּ".

הַנָּשִׂיא וַיְצְמָן, מְמַלֵּא מְקוֹם רֹאשׁ הַמֶּמְשָׁלָה שִׁמְעוֹן פֶּרֶס, כָּל הָעָם הַיִּשְׂרְאֵלִי, בִּזְמַן שֶׁאַתֶּם מַמְשִׁיכִים בְּתַהֲלִיכֵי הַשָּׁלוֹם אֲנִי מִתְחַיֵּיב לְכָךְ – שֶׁאָמֵרִיקָה לֹא תִּטּוֹשׁ אֶתְכֶם.
הָאַגָּדָה מְסַפֶּרֶת כִּי בְּכָל דּוֹר שֶׁל יְהוּדִים, מֵאָז וּמֵעוֹלָם, קָם מַנְהִיג כְּדֵי לְהָגֵן עַל עַמּוֹ וּלְהַרְאוֹת לָהֶם אֶת הַדֶּרֶךְ לִמְקוֹם מִבְטָחִים.
רֹאשׁ הַמֶּמְשָׁלָה רַבִּין הָיָה מַנְהִיג מֵעֵין זֶה.
הוּא יָדַע, כְּפִי שֶׁהִכְרִיז לְעוֹלָם עַל מִדְשְׁאַת הַבַּיִת הַלָּבָן לִפְנֵי כִּשְׁנָתַיִים, כִּי הִגִּיעַ הַזְּמַן, לִדְבָרָיו, "כְּדֵי לִפְתּוֹחַ דַּף חָדָשׁ בַּיְּחָסִים בֵּין אֲנָשִׁים, בֵּין הַהוֹרִים הָעֲיֵיפִים מִמִּלְחָמוֹת, וּבֵין הַיְּלָדִים אֲשֶׁר לֹא יָדְעוּ מִלְחָמָה".
כָּאן בִּירוּשָׁלַיִם, אֲנִי מַאֲמִין, בֶּאֱמוּנָה שְׁלֵמָה שֶׁהוּא הוֹבִיל אֶת עַמּוֹ אֶל הָאָרֶץ הַמּוּבְטַחַת.

הַשָּׁבוּעַ, יְהוּדִים בְּכָל רַחֲבֵי הָעוֹלָם לוֹמְדִים אֶת פָּרָשַׁת הַשָּׁבוּעַ שֶׁבָּהּ אֱלוֹהִים מְנַסֶּה אֶת אֱמוּנָתוֹ שֶׁל אַבְרָהָם, אֲבִיהֶם שֶׁל הַיְּהוּדִים וְהָעַרְבִים.
הוּא מְצַוֶּוה אֶת אַבְרָהָם לְהַעֲלוֹת אֶת יִצְחָק כְּקוֹרְבָּן.
"קַח אֶת בִּנְךָ, אֶת יְחִידְךָ, אֲשֶׁר אָהַבְתָּ, אֶת יִצְחָק".
כְּפִי שֶׁכּוּלָּנוּ יוֹדְעִים, בְּעוֹד אַבְרָהָם, בְּנֶאֱמָנוּתוֹ לְאֵל, הָיָה מוּכָן לַהֲרוֹג אֶת בְּנוֹ, חָסַךְ אֱלוֹקִים אֶת יִצְחָק.
עַכְשָׁיו אֱלוֹקִים מְנַסֶּה אֶת אֱמוּנָתֵנוּ בְּצוּרָה אֲפִילּוּ יוֹתֵר נוֹרָאָה, כִּי הוּא לָקַח אֶת יִצְחָק שֶׁלָּנוּ.
אֲבָל הַבְּרִית שֶׁל יִשְׂרָאֵל עִם אֱלוֹקִים לְחֵירוּת, לְסוֹבְלָנוּת, לְבִיטָּחוֹן, לְשָׁלוֹם - הַבְּרִית הַזּוֹ חַיֶּיבֶת לְהַחֲזִיק.
בְּרִית זוֹ הָיְתָה עֲבוֹדַת חַיָּיו שֶׁל רֹאשׁ הַמֶּמְשָׁלָה רַבִּין.
עַכְשָׁיו אֲנַחְנוּ חַיָּיבִים לַהֲפוֹךְ אֶת זֶה לְמוֹרֶשֶׁת הַמַּמְשִׁיכָה שֶׁלּוֹ.
רוּחוֹ חַיֶּיבֶת לְהַמְשִׁיךְ לִחְיוֹת בְּתוֹכֵנוּ.

הַקַּדִּישׁ, תְּפִילַּת הָאֵבֶל הַיְּהוּדִית, אַף פַּעַם לֹא מְדַבֶּרֶת עַל מָוֶות, אֶלָּא מְדַבֶּרֶת עַל שָׁלוֹם.
בְּמִילּוֹת הַסִּיּוּם שֶׁלָּהּ, יִיתָּכֵן שֶׁלִּיבֵּנוּ יִמְצָא מִידָּה שֶׁל נֶחָמָה, וְנִשְׁמוֹתֵינוּ בְּמַגָּע הַנִּצְחִי שֶׁל הַתִּקְוָוֹה.
עוֹשֶׂה שָׁלוֹם בִּמְרוֹמָיו, הוּא יַעֲשֶׂה שָׁלוֹם עָלֵינוּ, וְעַל כָּל יִשְׂרָאֵל, וְאָמְרוּ אָמֵן.

שָׁלוֹם, חָבֵר.
