בַּקְּטַנָּה: לְחַיְידַּקֵּי הַמֵּעַיִים שֶׁלָּנוּ תַּפְקִיד חָשׁוּב בְּהִתְפַּתְּחוּת וְתִפְקוּד מַעַרְכוֹת הַחִיסּוּן וְהָעִיכּוּל שֶׁלָּנוּ, אַךְ יֵשׁ לָהֶם גַּם חֵלֶק בְּמַחֲלוֹת שׁוֹנוֹת.
עִם זֹאת, עֲדַיִין אֵין הַגְדָּרָה לָמָּה נֶחֱשָׁב הֶרְכֵּב "בָּרִיא", וְהָאֵם כָּזֶה הֶרְכֵּב אֲפִילּוּ קַיָּים.
בְּמַאֲמָר שֶׁפּוּרְסַם לָאַחֲרוֹנָה בִּכְתַב הָעֵת Nature Biotech מָצָא צֶוֶות הַמֶּחְקָר בְּהוֹבָלָה מְשׁוּתֶּפֶת שֶׁל ד"ר נוֹעָה רַפַּפּוֹרְט וד"ר תּוֹמַס ווִֹילְמֶנְסְקִי מֵהַמָּכוֹן לְחֵקֶר מַעֲרָכוֹת בִּיּוֹלוֹגִיּוֹת בְּסִיאַטְל, כִּי קְבוּצָה קְטַנָּה שֶׁל חוֹמָרִים בַּדָּם הַמְּיוּצָּרִים בְּתַהֲלִיךְ חִילּוּף הַחוֹמָרִים בַּגּוּף מְשַׁקְּפִים אֶת הֶרְכֵּב הַחַיְידַּקִּים בַּמְּעִי [1].
גִּילּוּי זֶה עָשׂוּי לַעֲזוֹר בְּפִיתּוּחַ בְּדִיקוֹת דָּם לְנִיטּוּר הֶרְכֵּב הַמִּיקְרוֹבִּיוֹם וּלְאִיתּוּר מַצְּבֵי מַחֲלָה הַפּוֹגְעִים בְּמִגְוַון הַחַיְידַּקִּים שֶׁבּוֹ.

אָנוּ חוֹלְקִים מַעֲרֶכֶת יְחָסִים מוּרְכֶּבֶת עִם הַמִּיקְרוֹבִּיוֹם (כְּלַל הַחַיְידַּקִּים וּשְׁאָר הַמִּיקְרוֹאוֹרְגָּנִיזְמִים) בַּמֵּעַיִים שֶׁלָּנוּ.
מוּרְכֶּבֶת עַד כְּדֵי כָּךְ, שֶׁיֵּשׁ כָּאֵלֶּה הָרוֹאִים בַּמִּיקְרוֹבִּיוֹם אֵיבַר נוֹסָף בַּגּוּף.
חַיְידַּקֵּי הַמֵּעַיִים, בֵּין הַשְּׁאָר, עוֹזְרִים לָנוּ לְעַכֵּל וְלִסְפּוֹג מַרְכִּיבֵי מָזוֹן שֶׁאַחֶרֶת לֹא הָיוּ זְמִינִים לָנוּ, וְכֵן תּוֹמְכִים בְּהִתְפַּתְּחוּתָהּ וְתִפְקוּדָהּ שֶׁל מַעֲרֶכֶת הַחִיסּוּן שֶׁלָּנוּ [2, 3].
לַמְרוֹת הִתְקַדְּמוּת נִרְחֶבֶת לָאַחֲרוֹנָה בְּאִפְיוּן וְחֵקֶר הַמִּיקְרוֹבִּיוֹם בַּמֵּעַיִים, עֲדַיִין לֹא יוֹדְעִים לִקְבּוֹעַ מָה מַרְכִּיב אוּכְלוּסִיָּה "בְּרִיאָה" שֶׁל אוֹרְגָּנִיזְמִים.
אֶתְגָּר מֶרְכָּזִי הַמַּקְשָׁה עַל מְשִׂימָה זוֹ הִיא הָעוּבְדָּה שֶׁבְּאֵיזוֹרִים גֵּיאוֹגְרָפִיִּים שׁוֹנִים אֲנָשִׁים חֲשׂוּפִים לִסְבִיבוֹת שׁוֹנוֹת וְאוֹכְלִים מַאֲכָלִים שׁוֹנִים, מָה שֶׁמּוֹבִיל לְהֶרְכֵּבִים שׁוֹנִים לַחֲלוּטִין שֶׁל חַיְידַּקִּים מִבְּחִינַת סוּגֵיהֶם וְכַמּוּתָם וּמַקְשֶׁה עַל יִשּׂוּם תּוֹצָאוֹת שֶׁל מֶחְקָרִים מִקְּבוּצַת נִבְדָּקִים אַחַת לַשְּׁנִיָּה [4].
אֶחָד הַמַּדָּדִים הַשִּׁימּוּשִׁיִּים וְהָעִקְבִיִּים בְּאִפְיוּן אוּכְלוּסִיַּית חַיְידַּקֵּי הַמְּעִי הוּא גִּיוּוּן הַחַיְידַּקִּים בַּמְּעִי (diversity).
יֶשְׁנָם מִסְפַּר מְדַדֵּי גִּיוּוּן, אֲשֶׁר לוֹקְחִים בְּחֶשְׁבּוֹן אֶת מִסְפַּר הַסּוּגִים הַשּׁוֹנִים שֶׁל הַחַיְידַּקִּים, וְכֵן אֶת כַּמּוּתָם.
בְּאוֹפֶן כְּלָלִי – אוּכְלוּסִיַּית מְעִי מְגוּוֶּנֶת יוֹתֵר, הַמְּכִילָה סוּגִים רַבִּים יוֹתֵר שֶׁל חַיְידַּקִּים, נֶחְשֶׁבֶת בְּרִיאָה יוֹתֵר, בְּעוֹד שֶׁנּוֹכְחוּת אוּכְלוּסִיַּית חַיְידַּקִּים מְצוּמְצֶמֶת נִמְצְאָה קְשׁוּרָה לְמִגְוַון מַצְּבֵי מַחֲלָה, כְּמוֹ מַחֲלַת קְרוֹהְן וְסוּכֶּרֶת [5,6].
הַדָּם שֶׁלָּנוּ מֵכִיל אַלְפֵי מוֹלֵקוּלוֹת קְטַנּוֹת (מֶטָבּוֹלִיטִים) שֶׁמִּשְׁתַּתְּפוֹת בְּחִילּוּף הַחוֹמָרִים בַּגּוּף.
חֶלְקָן מַגִּיעוֹת יְשִׁירוֹת מֵהַתְּזוּנָה שֶׁלָּנוּ, וְחֶלְקָן נוֹצָרוֹת בְּשִׁיתּוּף הַחַיְידַּקִּים בַּמְּעִי.
הַחַיְידַּקִּים מִשְׁתַּמְּשִׁים בַּמָּזוֹן שֶׁלָּנוּ כְּמַצַּע הַגִּידּוּל שֶׁלָּהֶם, וּלְאַחַר שֶׁהֵם מְעַבְּדִים וּמְפִיקִים מִמֶּנּוּ אֶת הַחוֹמָרִים שֶׁדְּרוּשִׁים לָהֶם, הֵם מְשַׁחְרְרִים אֶת הַתּוֹצָרִים וְהַתּוֹצָרִים נִסְפָּגִים לַדָּם.
הִתְפַּתְּחוּיוֹת טֶכְנוֹלוֹגְיוֹת מִתְקַדְּמוֹת מְאַפְשְׁרוֹת כָּעֵת, בַּעֲלוּת יַחֲסִית נְמוּכָה, לִמְדּוֹד אֶת כַּמּוּתָם שֶׁל הַמֶּטָבּוֹלִיטִים תּוֹךְ שִׁימּוּשׁ בְּטִיפַּת דָּם אַחַת.
הַהַשְׁעָרָה שֶׁעָמְדָה בִּבְסִיס עֲבוֹדַת הַמֶּחְקָר הָיְתָה, שֶׁהַמֶּטַבּוֹלִיטִים שֶׁבַּדָּם יוּכְלוּ לְשַׁקֵּף אֶת הֶרְכֵּב אוּכְלוּסִיַּית הַחַיְידַּקִּים בַּמְּעִי שֶׁלָּנוּ.
כְּמוֹ כֵן, שִׁיעֲרוּ הַחוֹקְרִים שֶׁלַּמְרוֹת שֶׁסּוּגֵי הַחַיְידַּקִּים הַסְּפֵּצִיפִיִּים יְכוֹלִים לִהְיוֹת שׁוֹנִים בַּאֲנָשִׁים מִסְּבִיבָה, דִּיאֵטָה, וַאֲזוֹרִים שׁוֹנִים, הַהַשְׁפָּעָה שֶׁלָּהֶם עַל חִילּוּף הַחוֹמָרִים שֶׁלָּנוּ בְּמַצָּב "בָּרִיא" אוֹ תַּחַת מַצְּבֵי מַחֲלָה יְכוֹלָה לִהְיוֹת דּוֹמָה.
כְּדֵי