בָּרוּךְ דַּיַּין הָאֱמֶת: הָרַב הָרָאשִׁי לְשֶׁעָבַר, אֵלִיָּהוּ בַּקְשִׁי דּוֹרוֹן, נִפְטַר מִנְּגִיף הֲקוֹרוֹנָה
הַקּוֹרְבָּן הַ-104 שֶׁל הַנְּגִיף בָּאָרֶץ: בְּבֵית הַחוֹלִים "שַׁעֲרֵי צֶדֶק" בִּירוּשָׁלַיִם הָלַךְ לְעוֹלָמוֹ מִי שֶׁהָיָה רַבָּהּ הָרָאשִׁי הַסְּפָרַדִּי שֶׁל יִשְׂרָאֵל בַּשָּׁנִים 1993-2003, אֵלִיָּהוּ בַּקְשִׁי דּוֹרוֹן, לְאַחַר שֶׁחָלָה בְּקוֹרוֹנָה.
הָרַב סָבַל מִמַּחֲלוֹת רֶקַע.
בֵּן 79 הָיָה בְּמוֹתוֹ.
הָרַב יִצְחָק יוֹסֵף: "הָרַבָּנוּת הָרָאשִׁית חַיֶּיבֶת לוֹ אֶת תְּקוּמָתָהּ הַמְּחוּדֶּשֶׁת בְּעֶשְׂרוֹת הַשָּׁנִים הָאַחֲרוֹנוֹת"
בְּבֵית הַחוֹלִים "שַׁעֲרֵי צֶדֶק" בִּירוּשָׁלַיִם הָלַךְ לְעוֹלָמוֹ אֶמֶשׁ (יוֹם א') הָרִאשׁוֹן לְצִיּוֹן, הָרַב אֵלִיָּהוּ בַּקְשִׁי דּוֹרוֹן, שֶׁכִּיהֵן כָּרַב הָרָאשִׁי הַסְּפָרַדִּי לְיִשְׂרָאֵל בַּשָּׁנִים 1993-2003, בְּגִיל 79.
הָרַב, תּוֹשַׁב יְרוּשָׁלַיִם, סָבַל מִמַּחֲלוֹת רֶקַע, וְעָמַד בְּרֹאשׁ מוֹסָדוֹת "בִּנְיַין אָב" בְּרָמַת שְׁלֹמֹה וּ"דְּבֵי אֵלִיָּהוּ" בַּבַּיִת וָגַן בִּירוּשָׁלַיִם.
מִנְיַין הַנִּסְפִּים בַּמַּגֵּיפָה הִגִּיעַ אֶמֶשׁ לְ-105 בְּנֵי אָדָם.

הָרַב בַּקְשִׁי דּוֹרוֹן אוּשְׁפַּז בְּיוֹם שְׁלִישִׁי בַּשָּׁבוּעַ שֶׁעָבַר, לְאַחַר שֶׁהִתְבָּרֵר כִּי חָלָה בַּנְּגִיף הֲקוֹרוֹנָה.
בַּיָּמִים הָאַחֲרוֹנִים הָיָה מְאוּשְׁפָּז בְּבֵית הַחוֹלִים.
הַלְווֹיָיתוֹ תֵּיעָרֵךְ הַבּוֹקֶר (ב') בְּשָׁעָה עָשָׂר וָחֵצִי, בְּהַר הַמְּנוּחוֹת בְּגִבְעַת שָׁאוּל, בְּחֶלְקָהּ שֶׁל קַדִּישָׁא הַסְּפָרַדִּית, בְּנוֹכְחוּת מְצוּמְצֶמֶת שֶׁל יְלָדָיו וְרַבָּנִים בְּכִירִים.
בַּהוֹדָעָה שֶׁיָּצְאָה נִמְסַר כִּי הַמִּשְׁטָרָה וְהַמִּשְׁפָּחָה פָּנוּ לַצִּיבּוּר בְּבַקָּשָׁה שֶׁלֹּא לְהַגִּיעַ לְהַלְווֹיָה, וְלִשְׁמוֹר עַל כָּל כְּלָלֵי מִשְׂרַד הַבְּרִיאוּת.

הָרַב נוֹלַד בִּשְׁנַת 1941.
הוּא לָמַד, בֵּין הַיֶּתֶר, בִּישִׁיבַת חֶבְרוֹן הַיֻּקְרָתִית.
בְּתַפְקִידוֹ הָרִאשׁוֹן כִּיהֵן כְּרַב שְׁכוּנוֹת בְּבַת יָם וּבִשְׁנַת 1972 מוּנָּה לְרַבָּהּ הָרָאשִׁי שֶׁל הָעִיר.
בִּשְׁנַת 1975 מוּנָּה לָרַב הָרָאשִׁי שֶׁל חֵיפָה, תַּפְקִיד שֶׁבּוֹ כִּיהֵן כִּשְׁנֵי עֲשׂוֹרִים.
בְּ-1993 הוּא הַתְּמוּנָה לְ"רִאשׁוֹן לְצִיּוֹן" - הָרַב הָרָאשִׁי הַסְּפָרַדִּי לְיִשְׂרָאֵל - וְכִיהֵן לְצִדּוֹ שֶׁל הָרַב יִשְׂרָאֵל מֵאִיר לָאוּ.

מִבֵּית הַחוֹלִים "שַׁעֲרֵי צֶדֶק" נִמְסַר כִּי "מַצָּבוֹ שֶׁל הָרַב שֶׁסָּבַל מִמַּחֲלוֹת רֶקַע מוּרְכָּבוֹת הִידַּרְדֵּר בְּמַהֲלַךְ הַיּוֹם וְלַמְרוֹת מַאֲמַצֵּי הַחְיָיאָה רַבִּים בַּשָּׁעָה הָאַחֲרוֹנָה, נֶאֶלְצוּ הָרוֹפְאִים לִקְבּוֹעַ אֶת מוֹתוֹ".

לְאַחַר אִשְׁפּוּזוֹ סִיפֵּר אָבִי שִׁטְרִית, רֹאשׁ הַלִּשְׁכָּה שֶׁל הָרַב, כִּי "הָרַב הָיָה אֶחָד הָרִאשׁוֹנִים שֶׁאָמַר לִסְגּוֹר אֶת בֵּית הַכְּנֶסֶת שֶׁלּוֹ עוֹד לִפְנֵי פּוּרִים, לִפְנֵי שֶׁהָיוּ הַחְלָטוֹת".
עוֹד סִיפֵּר כִּי בָּנָיו שָׁהוּ לְצִדּוֹ כָּל הָעֵת בְּבֵית הַחוֹלִים.

"חָלָל גָּדוֹל בְּעַם הַיְּהוּדִי"
שַׂר הַבִּיטָּחוֹן, נַפְתָּלִי בֵּנֶט, אָמַר הָעֶרֶב כִּי "הָרַב הָרָאשִׁי לְשֶׁעָבַר הָיָה אִישׁ חֶסֶד וּנְתִינָה, שֶׁפָּעַל רַבּוֹת לְקֵירוּב לְבָבוֹת בְּעַם יִשְׂרָאֵל.
מוֹסָדוֹת 'בְּנִין אָב' וּ'דְּבֵי אֱלֵיהוּ' שֶׁהֵקִים מְסַמְּלִים אֶת מוֹרַשְׁתּוֹ, מוֹרֶשֶׁת שֶׁל אַהֲבַת הָעָם וְהַתּוֹרָה".
עוֹד בִּיקֵּשׁ "לִשְׁלוֹחַ תַּנְחוּמִים לְמִשְׁפָּחָה בְּשָׁעָה קָשָׁה זוֹ.
עִם יִשְׂרָאֵל כּוּלּוֹ מְחַבֵּק אֶתְכֶם".

שַׂר הַפְּנִים, אַרְיֵה דֶּרְעִי, סָפַד לוֹ וְאָמַר כִּי "הָרַב בַּקְשִׁי דּוֹרוֹן הָיָה תַּלְמִיד חָכָם עֲנָק, מוֹרֵה דֶּרֶךְ לְרַבִּים בְּעַם יִשְׂרָאֵל וּפְטִירָתוֹ הִיא מַכָּה גְּדוֹלָה.
כְּאֵב גָּדוֹל מְאוֹד, וְאָבְדָה גְּדוֹלָה לְעַם יִשְׂרָאֵל".

הָרַב הָרָאשִׁי לְיִשְׂרָאֵל וּנְשִׂיא בֵּית הַדִּין הַגָּדוֹל, דָּוִד לָאו, הִבִּיעַ צַעַר עָמוֹק עַל פְּטִירַת הָרַב, שֶׁמִּילֵּא אֶת תַּפְקִיד נְשִׂיא בֵּית הַדִּין הָרַבָּנִי הַגָּדוֹל, "וְעָמַד בְּרָאשׁוּת מוֹסְדוֹת תּוֹרָה שֶׁבָּרַבִּים בָּהֶם צָמְחוּ תַּלְמִידֵי חֲכָמִים מוּפְלָגִים", כִּדְבָרָיו.
"הוּא עָמַד לִימִין רַבָּנֵי וְדַיָּינֵי יִשְׂרָאֵל בְּעֵצָה וְתוּשִׁיָּיה.
הִסְתַּלְּקוּתוֹ הָעֶרֶב מוֹתִירָה חָלָל גָּדוֹל בָּעוֹלָם הַיְּהוּדִי".

הָרַב הָרָאשִׁי לָאו הוֹסִיף כִּי "נַמְשִׁיךְ עִם כָּל בֵּית יִשְׂרָאֵל לְהַעְתִּיר בִּתְפִילָּה לַבּוֹרֵא עוֹלָם שֶׁיִּשְׁלַח רְפוּאָה שְׁלֵמָה לְכָל הַחוֹלִים, וְיָסִיר מֵאִיתָּנוּ אֶת הַמַּגֵּיפָה הַקָּשָׁה הַזּוֹ".

"הוֹבִיל אֶת מַהְפֵּיכַת הַכַּשְׁרוּת"
הָרִאשׁוֹן לְצִיּוֹן, הָרַב הָרָאשִׁי יִצְחָק יוֹסֵף, אָמַר כִּי "עוֹלַם הָרַבָּנוּת, הַתּוֹרָה וְהַהֲלָכָה אִיבֵּד אֶת אֶחָד מֵעַמּוּדֵי הַתָּוֶוךְ שֶׁלּוֹ.
אוֹי לוֹ לְדוֹר שֶׁאִיבֵּד כְּלִי חֶמְדָּתוֹ, אוֹי לָהּ לִסְפִינָה שֶׁאָבַד קַרְבָנִיטָה".
הָרַב שֶׁמְּמַלֵּא אֶת אוֹתוֹ הַתַּפְקִיד שֶׁמִּילֵּא הָרַב בַּקְשִׁי-דּוֹרוֹן, אָמַר כִּי "הָרַב הִמְשִׁיךְ אֶת שׁוֹשֶׁלֶת הָרִאשׁוֹנִים לְצִיּוֹן לְדוֹרוֹתֵיהֶם, זַךְ הַשֶּׂכֶל וְהָרַעְיוֹן.
זָכִינוּ לְהַכִּירוֹ עוֹד כַּאֲשֶׁר כִּיהֵן כְּרֹאשׁ הַקִּיבּוּץ בִּישִׁיבַת 'פּוּרַת יוֹסֵף' וְהִרְבִּיץ תּוֹרָה בְּתַלְמִידִים שֶׁהִשְׁתּוֹקְקוּ לְקַבֵּל תּוֹרָה מִפִּיהוּ".

הוּא סִיפֵּר כִּי "שִׁיעוּרָיו בַּיְּשִׁיבָה הָיוּ מְלֵאִים בְּפִלְפּוּל חַד, וּבִסְפָרָיו הָרַבִּים חָתַר לְשַׁלֵּב אֶת הַשִּׁיטוֹת - הַשִּׁיטָה הַלִּיטָאִית שֶׁבָּהּ לָמַד בִּישִׁיבַת חֶבְרוֹן, עִם הַשִּׁיטָה הַהִלְכָתִית הַסְּפָרַדִּית כְּפִי שֶׁלָּמַד מִמָּרָן אָבִי מוֹרִי (הָרַב עוֹבַדְיָה).
הָיָה מְפוּרְסָם בְּכוֹחַ הַהֶיתֵּר כְּפִי מָסוֹרֶת גְּדוֹלֵי סְפָרַד וְלַאֲמִיתָּהּ שֶׁל תּוֹרָה".

הָרַב יוֹסֵף סִיפֵּר כִּי אָבִיו הוּא זֶה שֶׁמִּינָּה אֶת הָרַב בַּקְשִׁי דּוֹרוֹן לְרַב הָעִיר בַּת יָם וּלְאַחַר מִכֵּן חֵיפָה, וּלְאַחַר שֶׁנִּבְחַר כָּרַב הָרָאשִׁי הַסְּפָרַדִּי לְיִשְׂרָאֵל, "הוֹבִיל אֶת מַהְפֵּיכַת הַכַּשְׁרוּת בָּרַבָּנוּת הָרָאשִׁית, הִנְהִיג וְסִידֵּר אֶת כְּלַל מַחְלְקוֹת הָרַבָּנוּת מֵהַמַּסָּד וְעַד הַטְּפָחוֹת", כִּדְבָרָיו.
"הָרַבָּנוּת הָרָאשִׁית לְיִשְׂרָאֵל חַיֶּיבֶת לוֹ אֶת תְּקוּמָתָהּ הַמְּחוּדֶּשֶׁת בְּעֶשְׂרוֹת הַשָּׁנִים הָאַחֲרוֹנוֹת.
תַּנְחוּמַיי לְמִשְׁפַּחְתּוֹ יַחַד עִם כָּל בֵּית יִשְׂרָאֵל אֲשֶׁר אֲבֵלִים אֶת לֶכְתּוֹ".

חַ"כּ מִיכָאֵל מַלְכִּיאֵלִי (שָׁ"ס) אָמַר כִּי הוּא "חָשׁ הָעֶרֶב עֶצֶב נוֹרָא".
לִדְבָרָיו, "הָרַב הָיָה דְּמוּת מְרַתֶּקֶת אֲשֶׁר שִׁילְּבָה יַדְעָנוּת אַדִּירָה שֶׁל תּוֹרָה, סְפָרָיו בַּהֲלָכָה נִמְצָאִים בָּרַבִּים מֵהֵיכְלֵי הַתּוֹרָה, אֲבָל גַּם בַּפָּן הַפְּרָטִי, בַּשָּׁנִים הָאַחֲרוֹנוֹת הִגַּעְתִּי לְהִתְיַיעֵץ וּלְהִתְבָּרֵךְ בְּבֵיתוֹ פְּעָמִים רַבּוֹת".
הוּא הוֹסִיף כִּי "הָרַב הָיָה בְּמֶשֶׁךְ שָׁנִים אֶחָד מֵרַבָּנֶיהָ הַמַּשְׁפִּיעִים שֶׁל תְּנוּעַת שָׁ"ס וְהַשַּׂר דֶּרְעִי הָיָה נוֹעֵץ בּוֹ רַבּוֹת...
אִיבַּדְנוּ אָדָם גָּדוֹל שֶׁהָיָה בְּנוֹסָף לַכֹּל גַּם גָּאוֹן בַּמִּידּוֹת.
הַחִיּוּךְ וְהָעֵצָה שֶׁלּוֹ תֶּחְסַר לִי וְלִרְבָבוֹת שׁוֹמְעֵי לָקְחוּ לְאוֹרֶךְ עֲשׂוֹרִים רַבִּים".