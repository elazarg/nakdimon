בַּמַּעֲרֶכֶת הַפּוֹלִיטִית בְּאַרְצוֹת הַבְּרִית הַמּוּנָּח מוּעֲמָד צָפוּי אוֹ מוּעֲמָד מְשׁוֹעָר (בְּאַנְגְּלִית: Presumptive nominee אוֹ Apparent nominee אוֹ Presumed nominee) מִתְיַיחֵס לַמּוּעֲמָד הַמּוֹבִיל בְּמִפְלַגְתּוֹ בְּמַהֲלַךְ הַבְּחִירוֹת לִנְשִׂיאוּת אַרְצוֹת הַבְּרִית אֲשֶׁר עֲדַיִין לֹא נִבְחַר וְהוּכְרַז בְּתוֹר הַמּוּעֲמָד הָרִשְׁמִי שֶׁל מִפְלַגְתּוֹ בִּוְועִידַת הַמִּפְלָגָה הַדֶּמוֹקְרָטִית אוֹ בִּוְועִידַת הַמִּפְלָגָה הָרֶפּוּבְּלִיקָנִית, אַךְ צָבַר מַסְפִּיק קוֹלוֹת בְּקֶרֶב צִירֵי הַמִּפְלָגָה בְּאוֹפֶן שֶׁמַּבְטִיחִים לוֹ לְמַעֲשֶׂה, כִּי אִם לֹא יִתְרַחֲשׁוּ אֵירוּעִים בִּלְתִּי צְפוּיִים וְלֹא סְבִירִים שֶׁיּוֹבִילוּ לִפְרִישָׁתוֹ מֵהַמֵּירוֹץ, בַּשָּׁלָב הַנּוֹכְחִי שֶׁל הַמֵּירוֹץ הוּא נֶחֱשָׁב לַמּוּעֲמָד לְלֹא עוֹרְרִין אֲשֶׁר צָפוּי בְּמִידַּת סְבִירוּת כִּמְעַט וַודָּאִית לִהְיוֹת הַמּוּעֲמָד שֶׁיָּרוּץ לְתַפְקִיד הַנָּשִׂיא מִטַּעַם מִפְלַגְתּוֹ. בְּאַרְצוֹת הַבְּרִית, בְּמִקְרִים בָּהֶם הַנָּשִׂיא הַמְּכַהֵן נֶחֱשַׁב לְ"מוּעֲמָד הַמְּשׁוֹעָר" מִטַּעַם מִפְלַגְתּוֹ, הַמּוּנָּח "מוּעֲמָד מְשׁוֹעָר" עָשׂוּי לָרוֹב לְהִתְיַיחֵס גַּם לְאָדָם הַמְּכַהֵן בְּתַפְקִיד סְגַן הַנָּשִׂיא הַנּוֹכְחִי אֲשֶׁר צָפוּי בְּעִקְבוֹת כָּךְ לִהְיוֹת זֶה שֶׁיַּמְשִׁיךְ לְקָדֶנְצִיָּה שְׁנִיָּיה אִם הַנָּשִׂיא הַמְּכַהֵן יִבְחַר בַּשֵּׁנִית.

לְאוֹרֶךְ הַשָּׁנִים, הוּקְדְּמוּ בְּמִידָּה נִיכֶּרֶת הַמּוֹעֲדִים שֶׁל הַוְּועִידוֹת הָרֶפּוּבְּלִיקָנִיּוֹת וְהַדֶּמוֹקְרָטִיּוֹת שֶׁבָּהֶן צִירֵי הַמִּפְלָגוֹת בּוֹחֲרִים אֶת הַמּוּעֲמָדִים הָרִשְׁמִיִּים שֶׁל מִפְלְגוֹתֵיהֶם עַל מְנַת שֶׁיִּסְתַּמֵּן מוּקְדָּם יַחֲסִית מִי הֵם הַמּוּעֲמָדִים הַמְּשׁוֹעָרִים בְּכָל מִפְלָגָה.
הֵחֵל מִמַּעֲרֶכֶת הַבְּחִירוֹת שֶׁל 1984 מִתְקַיֵּים בְּאַרְצוֹת הַבְּרִית בְּכָל שְׁנַת בְּחִירוֹת (בְּדֶרֶךְ כְּלָל בְּחוֹדֶשׁ מֵרְץ) הַ"סוֹפֵר טִיּוּזֵדֵיי" (בְּתַרְגּוּם לְעִבְרִית: "יוֹם שְׁלִישִׁי הַגָּדוֹל"), הַנֶּחֱשָׁב לְיוֹם הַקֶּרֶב הָעִיקָּרִי שֶׁל הַבְּחִירוֹת הַמַּקְדִּימוֹת לִנְשִׂיאוּת אַרְצוֹת הַבְּרִית אֲשֶׁר בְּמַהֲלָכוֹ נֶעֱרָכִים בְּמַקְבִּיל פְּרַיְימֵרִיז בַּמִּסְפָּר הָרַב בְּיוֹתֵר שֶׁל מְדִינוֹת מִכָּל רַחֲבֵי אַרְצוֹת הַבְּרִית אֲשֶׁר בְּעִקְּבוֹתָיו לָרוֹב, שְׁנֵי הַמּוּעֲמָדִים הַמּוֹבִילִים שֶׁל שְׁתֵּי הַמִּפְלָגוֹת הַגְּדוֹלוֹת זוֹכִים בִּסְטָטוּס הַמּוּעֲמָד הַמְּשׁוֹעָר שֶׁל הַמִּפְלָגָה, שֶׁמּוֹבִיל לָרוֹב לְכָךְ שֶׁיְּרִיבֵיהֶם שֶׁל הַמּוּעֲמָדִים הַמְּשׁוֹעָרִים פּוֹרְשִׁים מֵהַמֵּירוֹץ לַנְּשִׂיאוּת וּלְכָךְ שֶׁהֵם יַהַפְכוּ בַּהֶמְשֵׁךְ לַמּוּעֲמָדִים הָרִשְׁמִיִּים שֶׁל מִפְלְגוֹתֵיהֶם בַּוְּועִידוֹת שֶׁל הַמִּפְלָגוֹת.

בַּבְּחִירוֹת לַנְּשִׂיאוּת בְּאַרְצוֹת הַבְּרִית, כַּאֲשֶׁר הַנָּשִׂיא הַמְּכַהֵן מְבַקֵּשׁ לְהִיבָּחֵר מֵחָדָשׁ, בְּאוֹפֶן מָסוֹרְתִּי הוּא נֶחֱשָׁב לַמּוּעֲמָד הַמְּשׁוֹעָר מִטַּעַם הַמִּפְלָגָה שֶׁלּוֹ.
דּוּגְמָאוֹת בּוֹלְטוֹת מֵהָעֲשׂוֹרִים הָאַחֲרוֹנִים כּוֹלְלִים אֶת הַנָּשִׂיא הַמְּכַהֵן רוֹנַלְד רֵיְיגְן בְּמַעֲרֶכֶת הַבְּחִירוֹת שֶׁל 1984, אֶת הַנָּשִׂיא הַמְּכַהֵן בִּיל קְלִינְטוֹן בְּמַעֲרֶכֶת הַבְּחִירוֹת שֶׁל 1996, וְאֶת הַנָּשִׂיא הַמְּכַהֵן ג'וֹרְג' ווֹקֶר בּוּשׁ בְּמַעֲרֶכֶת הַבְּחִירוֹת שֶׁל 2004.
עִם זֹאת, אִם פּוֹלִיטִיקַאי אַחֵר מֵאוֹתָהּ הַמִּפְלָגָה, אֲשֶׁר פּוֹפּוּלָרִי בִּמְיוּחָד, מַחֲלִיט לְהִתְמוֹדֵד מוּל הַנָּשִׂיא הַמְּכַהֵן לְתַפְקִיד הַנָּשִׂיא בַּפְּרַיְימֵרִיז שֶׁל אוֹתָהּ הַמִּפְלָגָה אוֹ אִם הַנָּשִׂיא הַמְּכַהֵן נִמְצָא בְּשֵׁפֶל בַּסְּקָרִים, יִיתָּכֵן מַצָּב שֶׁבּוֹ הַנָּשִׂיא הַמְּכַהֵן לֹא יֵיחָשֵׁב עַל פִּי רוֹב לְ"מוּעֲמָד הַמְּשׁוֹעָר" - דּוּגְמָאוֹת בּוֹלְטוֹת לְמַצָּב זֶה בָּעֲשׂוֹרִים הָאַחֲרוֹנִים כּוֹלְלִים אֶת מַעֲרֶכֶת הַבְּחִירוֹת שֶׁל 1976 אָשֵׁר בְּמַהֲלָכָהּ הַנָּשִׂיא הָרֶפּוּבְּלִיקָנִי הַמְּכַהֵן גֵ'רַלְד פוֹרְד הִתְמוֹדֵד בַּפְּרַיְימֵרִיז שֶׁל הַמִּפְלָגָה הָרֶפּוּבְּלִיקָנִית מוּל רוֹנַלְד רֵיְיגְן, וְאֶת מַעֲרֶכֶת הַבְּחִירוֹת שֶׁל 1980 אָשֵׁר בְּמַהֲלָכָהּ הַנָּשִׂיא הַדֵּמוֹקְרָטִי גִּ'ימִי קַרְטֶר הִתְמוֹדֵד בַּפְּרַיְימֵרִיז שֶׁל הַמִּפְלָגָה הַדֶּמוֹקְרָטִית מוּל טֵד קֵנֵדִי.

שָׁאנְטִי דְּוַוי 11 (בְּדֵצֶמְבֶּר 1926 - 27 בְּדֵצֶמְבֶּר 1987) נוֹלְדָה בְּדֶלְהִי, הוֹדוֹ.
כְּבָר בְּתוֹר יַלְדָּה קְטַנָּה בִּתְחִילַּת שְׁנוֹת הַשְּׁלוֹשִׁים הִיא הֵחֵלָּה לִטְעוֹן כִּי יֵשׁ לָהּ זִכְרוֹנוֹת מֵחַיֶּיהָ הַקּוֹדְמִים.
הַמִּקְרֶה הוּבָא לִידִיעָתוֹ שֶׁל מָהָאטְמָה גַּנְדִּי שֶׁשָּׁלַח וַעֲדָה כְּדֵי לַחֲקוֹר אֶת הַדְּבָרִים וְדוּ"חַ בָּעִנְיָין פּוּרְסַם בִּשְׁנַת 1936.
דּוּ"חַ נוֹסָף שֶׁעָסַק בַּפָּרָשָׁה הִתְבַּסֵּס עַל רַאִינוֹת שֶׁנֶּעֶרְכוּ עִימָּהּ וְעִם קְרוֹבֵי מִשְׁפָּחָה בִּשְׁנַת 1936 וּפוּרְסַם בִּשְׁנַת 1952.
לְאַחַר מִכֵּן שָׁאנְטִי הִתְרַאְיְינָה בִּפְנֵי סוֹפֵר שְׁוֵודִי שֶׁהוֹצִיא לְאוֹר סֵפֶר עַל סִיפּוּר חַיֶּיהָ בִּשְׁנַת 1994, הַסֵּפֶר תּוּרְגַּם בִּשְׁנַת 1998.

שָׁאנְטִי סִיפְּרָה לְהוֹרֶיהָ כְּשֶׁהָיְיתָה בְּעֵרֶךְ בַּת אַרְבַּע שֶׁבֵּיתָהּ הָ"אֲמִיתִּי" נִמְצָא בָּעִיר מִטּוּרָה וּבוֹ חַי בַּעֲלָהּ, בְּמֶרְחָק שֶׁל כִּ-145 קִילוֹמֶטְרִים מִדִּירָתָם בָּנָיו דֶלְהִי.
הוֹרֶיהָ לֹא יִיחֲסוּ חֲשִׁיבוּת לָעִנְיָין וְהִיא בָּרְחָה מֵהַבַּיִת בְּגִיל שֵׁשׁ בְּנִיסָּיוֹן לְהַגִּיעַ לְבַדָּהּ לְמִטּוֹרָה.
לְאַחַר שֶׁנִּכְשְׁלָה בִּבְרִיחָתָהּ, סִיפְּרָה בְּבֵית הַסֵּפֶר כִּי הָיְיתָה אִישָּׁה נְשׂוּאָה וְנִפְטְרָה עֲשָׂרָה יָמִים לְאַחַר שֶׁיָּלְדָה יֶלֶד.
מוֹרָתָהּ וּמְנַהֵל בֵּית הַסֵּפֶר שׂוֹחֲחוּ עִימָּהּ וּבְשִׂיחָתָם הִיא אָמְרָה מִילִּים וְשֵׁמוֹת הַנְּהוּגִים בְּדִיאָלֶקְט שֶׁל מִטּוֹרָה אוֹתוֹ מֵעוֹלָם לֹא שָׁמְעָה בְּאוֹזְנִיָּה.
יְתֵרָה מִכָּךְ, הִיא חָשְׂפָה בִּפְנֵיהֶם אֶת שְׁמוֹ שֶׁל בַּעֲלָהּ הַסּוֹחֵר מְחַיָּיה הַיְּשָׁנִים, "קַדָּר נַת'".
מְנַהֵל בֵּית הַסֵּפֶר אִיתֵּר סוֹחֵר מֵהָעִיר מִטּוּרָה הָעוֹנָה לְשֵׁם זֶה וְשֶׁאִשְׁתּוֹ נִפְטְרָה עֲשָׂרָה יָמִים לְאַחַר לֵידַת בֵּן, שְׁמָהּ הָיָה לוֹדְגֵי דְּוַוי.
קַדָּר נַת' נָסַע לְדֶלְהִי וְהִתְחַזָּה לְאָחִיו, אַךְ שָׁאנְטִי דְּוַוי זִיהֲתָה אוֹתוֹ מִיָּד וְאֶת "בְּנָהּ" הָרִאשׁוֹן.
הִיא יְדָעָהּ פְּרָטִים אִינְטִימִיִּים עַל חַיָּיו עִם אִשְׁתּוֹ, וְכָךְ קַדָּר הִשְׁתַּכְנֵעַ שֶׁשֶּׁאַנְטִי דְּוַוי הִיא לְמַעֲשֶׂה גִּלְגּוּל נִשְׁמָתָהּ שֶׁל אִשְׁתּוֹ הַמְּנוּחָה.
לְאַחַר שֶׁמָּהָאטְמָה גַּנְדִּי שָׁמַע עַל הַמִּקְרֶה, הוּא נִפְגַּשׁ עִם הַיַּלְדָּה וְהֵקִים וַעֲדָה שֶׁתַּחֲקוֹר אֶת נְכוֹנוּת טַעֲנוֹתֶיהָ.
הַוַּועֲדָה הִסִּיעָה אֶת שָׁאנְטִי לָעִיר מִטּוּרָה בְּ-15 בְּנוֹבֶמְבֶּר 1935.
הִיא זִיהֲתָה שָׁם מִסְפַּר חַבְרֵי מִשְׁפָּחָה מֵחַיֶּיהָ הַקּוֹדְמִים, כּוֹלֵל אֶת סָבָהּ.
הִיא גִּילְּתָה שֶׁבַּעֲלָהּ לֹא עָמַד בְּהַבְטָחוֹת שֶׁהִבְטִיחַ לָהּ עֶרֶב "מוֹתָהּ", וּלְאַחַר מִכֵּן חָזְרָה לְבֵית הוֹרֶיהָ בְּדֶלְהִי.
הַוַּועֲדָה הִסִּיקָה פֶּה אֶחָד שֶׁשָּׁאַנְטִי דְּוַוי הִיא אָכֵן מִקְרֶה שֶׁל גִּלְגּוּל נְשָׁמוֹת שֶׁל לוֹגְדֵי דְּוַוי הַמְּנוּחָה.

שָׁאנְטִי לֹא נִישְּׂאָה מֵעוֹלָם.
הִיא סִיפְּרָה אֶת סִיפּוּרָהּ בְּסוֹף שְׁנוֹת הַחֲמִישִּׁים וְשׁוּב בִּשְׁנַת 1986 בְּרֵאָיוֹן עִם עִיתּוֹנָאִים.
בָּרֵאָיוֹן הָאַחֲרוֹן הִיא תֵּיאֲרָה אֶת חֲווֹיַית סַף הַמָּוֶות שֶׁחָוְותָה כַּאֲשֶׁר הָיְיתָה לוֹדְגֵי דְּוַוי.
עִיתּוֹנַאי אַחֵר הִמְשִׁיךְ לְרַאֲיֵין וּלְהִיפָּגֵשׁ עִימָּהּ גַּם בִּשְׁנַת 1987, הַשִּׂיחָה הָאַחֲרוֹנָה בֵּינֵיהֶם נֶעֶרְכָה אַרְבָּעָה יָמִים לִפְנֵי יוֹם פְּטִירָתָהּ, בְּ-27 בְּדֵצֶמְבֶּר 1987.

לַהַט, בְּנָם שֶׁל גָּרְטָה וּמֹשֶׁה לַנְדָּאוּ, נוֹלַד בְּוִוינָה שֶׁבְּאוֹסְטְרִיָּה וְעָלָה לְאֶרֶץ יִשְׂרָאֵל בְּ-1933.
הוֹרָיו הָיוּ חַבְרֵי הַגַּרְעִין "בַּתֶּלֶם" וּמִמְּיַיסְּדֵי קִיבּוּץ עֵין גַּב בְּ-1937.

הִתְנַדֵּב לְאִרְגּוּן הַהֲגָנָה וּבְ-1942 הִתְגַּיֵּיס לַצָּבָא הַבְּרִיטִי, בִּיקֵּשׁ לְהַגִּיעַ לְחֵיל הָאֲוִויר הַמַּלְכוּתִי וּלְשָׁרֵת כְּטַיַּיס אַךְ נַעֲנָה כִּי אֵין מְגַיְּיסִים תּוֹשָׁבֵי יִשְׂרָאֵל לְחַיִל זֶה וְשׁוּבַּץ לִיחִידַת תּוֹבָלָה עִמָּהּ לֶחֶם בִּקְרָבוֹת אֶל-עַלַמֵיין, וּבִפְלִישַׁת בַּעֲלוֹת הַבְּרִית לְאִיטַלְיָה.
בְּמַקְבִּיל הָיָה פָּעִיל הַהַעְפָּלָה וְסִייֵּעַ בְּהַבְרָחַת נֶשֶׁק וִיהוּדִים לְיִשְׂרָאֵל.
הִשְׁתַּחְרֵר מֵהַשֵּׁירוּת בְּ-1946 וּבַהֶמְשֵׁךְ נִיסָּה לְהִתְקַבֵּל לְשֵׁירוּת הָאֲוִויר שֶׁל הַהֲגָנָה אוּלָם נִדְחָה.
לַנְדָּאוּ נָסַע לִנְיוּ יוֹרְק, אַרְצוֹת הַבְּרִית לְלִימּוּדֵי הַנְדָּסַת חַשְׁמַל כְּשֶׁבְּכַוּוֹנָתוֹ לִלְמוֹד גַּם טִיסָה בְּמַקְבִּיל.
עִם הִגִּיעוּ לִנְיוּ יוֹרְק נִרְשַׁם לְבֵית סֵפֶר פְּרָטִי לְטַיִיס וְעַד תְּחִילַּת שְׁנַת הַלִּימּוּדִים הָאָקָדֵמִיִּים הֵחֵל לִלְמוֹד אֶת הַפְּרָקִים הָעִיּוּנִיִּים שֶׁל לִימּוּדֵי הַטַּיִס.
בְּמַקְבִּיל עָבַד בְּמִשְׁלַחַת אִרְגּוּן הַהֲגָנָה בְּאַרְצוֹת הַבְּרִית.
בְּרֵאשִׁית 1948 הִצְלִיחַ לַנְדָּאוּ לְהִשְׁתַּלֵּב בְּקוּרְס טַיִס בְּבֶיְיקֶרְסְפִילְד, קָלִיפוֹרְנִיָּה שֶׁאִרְגֵּן טֵדִי קוֹלֶק וְעָזַב אֶת לִימּוּדֵי הַהַנְדָּסָה.

בְּיוּלִי 1948 שָׁב לַנְדָּאוּ לְיִשְׂרָאֵל הַיְישֵׁר לְעִיצּוּמָהּ שֶׁל מִלְחֶמֶת הָעַצְמָאוּת.
הוּא שׁוּבַּץ כְּטַיַּיס בְּטַיֶּיסֶת א' ("טַיֶּיסֶת תֵּל אָבִיב"), פִּיקֵּד עַל טַיֶּיסֶת הַנֶּגֶב בְּאוֹקְטוֹבֶּר-נוֹבֶמְבֶּר 1948 וְהִשְׁתַּתֵּף בְּהַפְצָצַת כִּיס פָלוּגָּ'ה, בְּיָנוּאָר 1949 מוּנָּה לִמְפַקֵּד הָרִאשׁוֹן שֶׁל טַיֶּיסֶת 100 בְּמַתְכּוּנְתָּהּ הַחֲדָשָׁה בִּבְסִיס עִקָּרוֹן וְשֵׁירֵת בְּתַפְקִיד זֶה בְּמֶשֶׁךְ 3 חוֹדָשִׁים.
בְּאַפְּרִיל 1949 עָבַר לְטַיֶּיסֶת 103 - טַיֶּיסֶת הַדָּקוֹטוֹת, שֵׁירֵת בְּטַיֶּיסֶת מְטוֹסֵי B-17, בַּהֶמְשֵׁךְ מוּנָּה לִסְגַן מְפַקֵּד טַיֶּיסֶת 103 וּבְפֶבְּרוּאָר 1950 לִמְפַקְּדָהּ.

בְּסוֹף שְׁנַת 1950 נֶעֱרַךְ בְּצַהַ"ל תַּרְגִּיל "צֶמֶד" בּוֹ הִפְגִּין חֵיל הָאֲוִויר בִּיצּוּעִים נְמוּכִים וְסָפַג בִּיקּוֹרֶת קָשֶׁה עַל תִּפְקוּדוֹ.
אַחַת מִמַּסְקְנוֹת הַתַּרְגִּיל הָיְיתָה כִּי יֵשׁ לְשַׁפֵּר אֶת הַכְשָׁרַת הַמְּפַקְּדִים וּבְ-1951 נִבְחֲרוּ שְׁנֵי הַמְּפַקְּדִים הָרִאשׁוֹנִים לְלִימּוּדִים בְּחוּ"ל, עֵזֶר וַיְצְמָן אֲשֶׁר נִשְׁלַח לְאַנְגְּלִיָּה וּשְׁלֹמֹה לַהַט לַנְדָּאוּ, שֶׁהָיָה לַקָּצִין הָרִאשׁוֹן מִצַּהַ"ל שֶׁנִּשְׁלַח לְלִימּוּדִים בְּבֵית הַסֵּפֶר לְפִיקּוּד וּמַטֶּה בְּאַרְצוֹת הַבְּרִית, אוֹתוֹ סִייֵּם בְּהִצְטַיְּינוּת.
בְּשׁוּבוֹ מוּנָּה לִמְפַקֵּד בְּסִיס תֵּל נוֹף וְאַחַר כָּךְ לִמְפַקֵּד בְּסִיס חָצוֹר.

בְּ-1953 עָבַר לְמַטֵּה הַחַיִל וְעָמַד בְּרֹאשׁ מַחְלֶקֶת הַמִּבְצָעִים.
בְּתַפְקִיד זֶה יָצָא לְלֹא אִישּׁוּר בְּ-3 בְּסֶפְּטֶמְבֶּר 1953, לְטִיסַת צִילּוּם בְּמִצְרַיִם בִּמְטוֹס מוּסְקִיטוֹ.
יַחַד עִם בֶּן זוּגוֹ, הַנַּוּוֹט נָתָן אֶלְדָּר, צִילְּמוּ הַשְּׁנַיִים אֶת שְׂדוֹת הַתְּעוּפָה בְּקָהִיר וּבְאָלֶכְּסַנְדְּרִיָּה וְגִילּוּ תְּכוּנָה רַבָּה שֶׁל מְטוֹסֵי קְרָב וְהַפְצָצָה.
בְּשׁוּבָם דָּרַשׁ מְפַקֵּד חֵיל הָאֲוִויר דָּן טוֹלְקוֹבְסְקִי לְהַעֲמִידָם לְמִשְׁפָּט צְבָאִי, אַךְ הִתְעָרְבוּתוֹ שֶׁל דָּוִד בֶּן-גּוּרְיוֹן, שֶׁהִתְרַשֵּׁם מֵהַמִּבְצָע הַנּוֹעָז וּמִתּוֹצְאוֹתָיו הֵבִיאָה לְבִיטּוּל הַדְּרִישָׁה.
הַשְׁפָּעַת הַצִּילּוּמִים הָיְיתָה הַגְדָּלַת תַּקְצִיב הַחַיִל וְשִׁיפּוּר הֵיעָרְכוּתוֹ..
בְּתַפְקִיד רמ"ח מִבְצָעִים רִיכֵּז לַהַט, בֵּין הַשְּׁאָר, אֶת הַהֲכָנוֹת לְמִבְצַע שְׁנּוּנִית.

תַּפְקִידוֹ הַבָּא הָיָה רֹאשׁ מַחְלֶקֶת אֲוִויר וּסְגַן מְפַקֵּד הַחַיִל, הָיָה מִמְּתַכְנְנֵי מִבְצַע קָדֵשׁ וּפִיקֵּד עַל מִבְצַע שַׁחֲרִית, הַהֲטָסָה הַחֲפוּזָה לָאָרֶץ שֶׁל עֶשְׂרוֹת מְטוֹסֵי הַמִּיסְטֵר מִצָּרְפַת עֶרֶב הַמִּלְחָמָה

בְּ-1958 יָצָא לְלִימּוּדֵי מְנַהֵל תַּעֲשִׂיָּיתִי בְּאוּנִיבֶרְסִיטַת קוֹלוֹמְבִּיָּה בִּנְיוּ יוֹרְק.
עִם שׁוּבוֹ בְּ-1960, מוּנָּה לְמִשְׁנֶה לְמַנְכַּ"ל וְיוֹ"ר אֶל עַל, אֶפְרַיִם בֶּן אַרְצִי וּלְרֹאשׁ אֲגַף הַמִּבְצָעִים שֶׁל הַחֶבְרָה.
עֶרֶב כְּנִיסָתוֹ שֶׁל לַהַט לַתַּפְקִיד הִשְׁתַּתֵּף בַּהֲכָנוֹת לַחֶלְקָה שֶׁל אֶל עַל בְּמִבְצַע לְכִידַת אָדוֹלְף אַייְכְמַן בַּפּוֹעַל שִׁימֵּשׁ לַהַט כִּמְנַהֵל הַחֶבְרָה וּבְ-1966 מוּנָּה רִשְׁמִית לְמַנְכַּ"ל.
בְּיוּלִי 1967 הִתְפַּטֵּר לַהַט מֵאֶל-עַל יַחַד עִם הַיּוֹ"ר, בֶּן-אַרְצִי.

לַהַט חָבֵר לְדָן טוֹלְקוֹבְסְקִי שְׁמוֹנָה לְמַנְכַּ"ל דִּיסְקוֹנְט הַשְׁקָעוֹת וְכִיהֵן כִּסְגָנוֹ וְאֶחָד מִבַּעֲלֵי הַמְּנָיוֹת הַבּוֹלְטִים בַּחֶבְרָה וּבַחֲבָרוֹת שֶׁהִשְׁקִיעָה בָּהֶן.
כְּמוֹ כֵן הָיָה חֲבֵר מוֹעֶצֶת הַמְּנַהֲלִים שֶׁל יָשְׁקָּר.
הוּא הָיָה מֵאֲבוֹת תַּעֲשִׂיַּית הַהַיי-טֵק בְּיִשְׂרָאֵל.
בֵּין הַשְּׁאָר הִתְיַידֵּד עִם אֶפִי אָרָזִי בְּעֵת שֶׁזֶּה בִּיקֵּר בְּיִשְׂרָאֵל, מָה שֶׁהֵבִיא לְהַשְׁקָעָה שֶׁל דַּסְקָ"שׁ בַּהֲקָמַת סַאיְטֵקְס.